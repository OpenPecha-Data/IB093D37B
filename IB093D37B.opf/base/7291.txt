༄༅།།བོད་ཀྱི་ནང་བསྟན་དཔེ་ཚོགས་ལྟེ་བ།།
Tibetan Buddhist Resource Center
Text Scan Input Form - Title Page
TBRC Volume Number
TBRC Work Number (W)
Title
4974
21933
འདུལ་བ་རྒྱ་མཚོའི་དཀའ་གནད་མདོར་བསྡུས་པ་ནོར་བུའི་ཕྲེང་བ་ཞེས་བྱ་བའི་དགོངས་འགྲེལ་
ཀུན་བཟང་ཞིང་གི་ཉི་མ་གཞན་ཕན་སྣང་བའི་མཛོད།
'dul ba rgya mtsho'i dka' gnad mdor bsdus pa nor bu'i phreng ba
zhes bya ba'i dgongs 'grel kun bzang zhing gi nyi ma gzhan phan
snang ba'i mdzod
Author
བློ་བཟང་ཚུལ་ཁྲིམས་རྒྱ་མཚོ།
blo bzang tshul khrims rgya mtsho
Descriptor
Original Publication
gna' dpe gces bsdus dpe tshogs;
Place
lan kru'u
Publisher
kan su'u mi rigs dpe skrun khang
2000
Date
Total Volumes
Current Volume (of Total)
Number of TBRC Introductory Pages
Number of Introductory Pages
Number of Text Pages
TBRC Scanning Information
609
scanned at m/s satluj infotech images, 63-f sujan singh park, new
delhi 110003, india for the tibetan buddhist resource center, 150 w
17th st., new york city, ny 10011, usa 2005



'Dul ba rgya mtsho'i dka' gnad mdor bsdus pa nor bu'i phren ba 'zes bya...
LC Control Number: 2004326359
Type of Material: Text (Book, Microform, Electronic, etc.)
Personal Name: Blo-bzan-tshul-khrims-rgya-mtsho, Rje Lha-mo.
Main Title: 'Dul ba rgya mtsho'i dka' gnad mdor bsdus pa nor bu'i phren ba 'zes bya ba'i
dgons 'grel kun bzan ʼzin gi ñi ma g'zan phan snan ba'i mdzod ces bya ba
b'zugs so / Rje Lha-mo'i Blo-bzan-tshul-khrims-rgya-mtshos mdzad ; Cha-ris
Skal-bzan-thogs-med kyis 'zu dag byas.
Spine Title: Rje Lha-mo'i Blo-bzan-tshul-khrims-rgya-mtsho'i 'dul ba b’zugs so
Published/Created: Lan-chou : Kan-su'u mi rigs dpe skrun khan, 2000.
Description: 1, 609 p. ; 21 cm.
ISBN: 7542107585
Summary: Explanatory notes on the difficult points of Buddhist monastic disciplinary
codes for novice monks.
Subjects: Monasticism and religious orders, Buddhist--Rules.
Novice monks--Discipline.
Series: Gna' dpe gces bsdus dpe tshogs
LC Classification: BQ6128.T5 B56 2000
Overseas Acq. No.: Ch-Tib-2004-326359, 03, 09-03
Other System No.: (DLC) 2004326359
Repro./Stock No.: Library of Congress -- New Delhi Overseas Office Rs957.00
Quality Code: Icode



༄༅།།གནའ་དཔེ་གཅེས་བསྡུས་དཔེ་ཚོགས།
Tibetan Buddhist Resource Center
TRE: Shelf
w_21 433
།
1
།
ཀན་སུའུ་མི་རིགས་དཔེ་སྐྲུན་ཁང་།
1 ::
_
_
་ཀྱི་



།
།
།
==
7/ 1:|:/
1:|
#
་་་་
/7/
།
1:|:
བ 89
，
།
་
།
༄༅།།གནའ་དཔེ་གཅེས་བསྡུས་དཔེ་ཚོགས།
11
:
|
1 |
1:|:
།
།
གཙོ་སྒྲིག་པ།
འབྲུག་ཐར།(ཀན་སུའུ་ཞིང་ཆེན་བོད་ཀྱི་ཤེས་རིག་ཞིབ་འཇུག་ཁང་།)
གཙོ་སྒྲིག་གཞོན་པ། །
ཆ་རིས་སྐལ་བཟང་ཐོགས་མེད།( ཀན་སུའུ་ཞིང་ཆེན་བོད་ཀྱི་ཤེས་རིག་ཞིབ་འཇུག་ཁང་།)
འབྲུག་རྒྱལ་མཁར།( ཀན་སུའུ་མི་རིགས་དཔེ་སྐྲུན་ཁང་།)
ཚོttཎྜིང#
+g#:
I] (# % »%f ༧ ༩# #f )
ཟླJ+ :
hAE • IE ER |gg (a # % @ # # ི »)
# # # (## # ཏེ# # #h}} )
ཚོE#;E #L#
#igi+: EE
་་་་
//
1:|:
༡ ༢ | ན་
__
11
པ :
།
| །
་
།
ས་



སྐུ་
བ
བ བ པ
2
17:1:|:
1:
ལ་བ།
བ ད ས་
1:
WWkM
#
-
བ
1:|:ཀ་ནས་
།
པ་མ་
1:|E
2
1:|:
ཀྱི་
13:3111:|: :
༈ ས7z
ལ
ཀན་
།
བ ་
，
AWW
སྟོན་
ས པ ས 28 ཨ་་་
ས བ
#
**
#
དཀྱི #
M
ས
=
''དང་
ག ན་
ས4
ས
»
སའི་
པ
སྐོ་
།་པས །
ཚཀྱི་
ནn
ལན
ཀྱི་
བྱ་བ་བྱེད་
༡
པ་
11:
བ
རྒྱུ་
:
3 ནི 13
༥
V 247
རྒྱུ
།
་
N
ན་
གོ་
ཏན་ འི ་ མ་
་
གནམ་
1 W11
༢ ཀྱི་ ༡༡
，
ཤིག
2
ར
བའི
//V / །
ཀྱི་
ན་ ༧
1:|:
ཀྱི་
།
་
་
:|:yak
1
ན
ས་ནད་
ལ
11
་
ལ
།།
།
།
པ
128ཀྱི་
་་་
A!
།
Y/1/
།
པ་
པས པ
|
དའིy 1:
ས
#7，!
W
བས
་་་
hi:
1
2
-
W
ས
WWWW
།
ས་
།
A
མ
ན་
ཚ
།
རྗེ་
WWW
17
དག་
རྗེ་
ནན་
:
:
1:|: :
ན་
་
A
་་
བས
གནང་
1
ད་
-
|- བོ
1:
་་་་་
་རྒྱུ་
ཉིན་
༡
།
པ
:
༣
-
ཀྱི་
ས།
།
།
Wu * M
1|
།
y
་
་་་་
1:|:ཀུན།་
*
སྐོར་
༡༠
།
ནི།
བྱ་་
ན་༨པའི་
་
དེ་
་་་་
པ།
ནག་
1 ལས་
ངོ་།
༥༽
དག
།
།
M
1 མ
པ་
1:
འོ
ནི་ར་
，
བ བ བ པ
༈
ན་
་
0
|
12
ལ །
།
7371
RiN:
ས7
།
།
ན
ན། ཤིན
་
18:
3E 1
་།
པོ
ཚེས
ཏི་
༡༥ རིམ་བཞིན་
ན་སུའུ་མི་རིགས་དཔེ་སྐྲུན་ཁང་།
༧ W!
་་་
:
ག
11:
J་རྒྱུན་
་
t
2a14
ལ
པ་74
བ།
་
\W1:
471:
M:
W\\\
སོ་
༥
ས
ས
ས བ
པ
8
1:|:/
/\\N 81
ཀྱི་སྐབས་
ཕྱིར་་
་་་
༽
ལས་
ར 1:|:
ན
སྟེ་
11 : 1:འོ་དོད་
|
པ
ལས
ཀྱིན ་ན་ ད་རིས་
#
*
ཀྱི
ན་



་་་
ག་
*
*་
ན
དར་
ཀྱིས་
གནr
མན་
ན
གི་
ཟླ་
རྒྱ་
1: རྒྱུན་
182
W.7
ཀྱི
འི་
ག་ར་
kན་
༧. བསམ་
''
1:|:
:
༥
ལོ་
ནད་
1
，22
1:|:ཀྱི 2 1
ཕྱིན་
ན་
༡༥
ན་
ནང་
，
མ
་
ར
ན་
བ༠ #
1
་
L
+
་
ས་
།
།
།
་་
།
，
w
ཀྱི
ས
1:2:
་
7
།
།
3ང་
བར་
་
ས་
སྣན་
:|
1
༄༅།གནའ་དཔེ་གཅེས་བསྡུས་དཔེ་ཚོགས། །
-
༥༧
༡
།
ཀ
|
དེ་
པ
་，
སུ
A-
ng
འ 17
23
།
་་་།
\
WIN7
ན་
་
gyg1032
WWWi:41
དགོས། (32111
«
，
*
N
།
པ་
ས་
ཀྱིས་
་་
1
ན
ར ད
ད
།
།
»
བྱ



༄༅། །འདུལ་བ་རྒྱ་མཚོའི་དཀའ་གནད་མདོར་
བསྡུས་པ་ནོར་བུའི་ཕྲེང་བ་ཞེས་བྱ་བའི་
དགོངས་འགྲེལ་ཀུན་བཟང་ཞིང་གི་ཉི་
མ་གཞན་ཕན་སྣང་བའི་མཛོད་
ཅེས་བྱ་བ་བཞུགས་སོ། །
ལྷ་མོའི་བློ་བཟང་ཚུལ་ཁྲིམས་རྒྱ་མཚོས་མཛད།
ཆ་རིས་སྐལ་བཟང་ཐོགས་མེད་ཀྱིས་ཞུ་དག་བྱས།
ཀན་སུའུ་མི་རིགས་དཔེ་སྐྲུན་ཁང༌།



དཀར་ཆག
__
དཀར་ཆག
E
འདུལ་བ་རྒྱ་མཚོའི་དཀའ་གནད་མདོར་བསྡུས་པ་ནོར་བུའི་ཕྲེང་བ་
ཞེས་བྱ་བའི་དགོངས་འགྲེལ་ཀུན་བཟང་ཞིང་གི་ཉི་མ་གཞན་ཕན་སྣང་ །
བའི་མཛོད་ཅེས་བྱ་བ་ལས་གཞི་སྟོད་ཀྱི་སྐབས་བཞུགས་སོ། །......
•.................................................. （1)
འདུལ་བ་རྒྱ་མཚོའི་དཀའ་གནད་མདོར་བསྡུས་པ་ནོར་བུའི་ཕྲེང་བ་
ཞེས་བྱ་བའི་དགོངས་འགྲེལ་ཀུན་བཟང་ཞིང་གི་ཉི་མ་གཞན་ཕན་སྣང་
བའི་མཛོད་ཅེས་བྱ་བ་ལས་ཞུ་བ་སྤྱིར་བསྟན་པ་བཞུགས་སོ། ། ...
• ••• ••• •.............• (349)
འདུལ་བ་རྒྱ་མཚོའི་དཀའ་གནད་མདོར་བསྡུས་པ་ནོར་བུའི་ཕྲེང་བ་
ཞེས་བྱ་བའི་དགོངས་འགྲེལ་ཀུན་བཟང་ཞིང་གི་ཉི་མ་གཞན་ཕན་སྣང་
བའི་མཛོད་ཅེས་བྱ་བ་ལས་གཞི་སྨད་ཀྱི་སྐབས་བཞུགས་སོ། ། ......
•-• ••• •• •••（457)
， EEE



༄༅། །རྗེ་ལྷ་མོའི་བློ་བཟང་ཚུལ་ཁྲིམས་རྒྱ་མཚོའི་འདུལ་བ།
༄༅། །འདུལ་བ་རྒྱ་མཚོའི་དཀའ་གནད་མདོར་བསྡུས་པ་
ནོར་བུའི་ཕྲེང་བ་ཞེས་བྱ་བའི་དགོངས་འགྲེལ་ཀུན་
བཟང་ཞིང་གི་ཉི་མ་གཞན་ཕན་སྣང་བའི་མཛོད་
ཅེས་བྱ་བ་གཞི་སྟོད་ཀྱི་སྐབས་བཞུགས་སོ། །
རྨད་བྱུང་ཤུགས་དྲག་བརྩེ་བས་ཐུགས་བསྐྱེད་ཅིང་། ། རྒྱ་ཆེན་
ཀུན་བཟང་སྤྱོད་ལ་རྟག་རོལ་བས། ། དཔག་ཡས་དོན་གཉིས་མཐར་
ཕྱིན་རྫོགས་སངས་རྒྱས། །རྣམ་འདྲེན་བུ་རམ་ཤིང་པས་དགེ་ལེགས་
སྩོལ། །འཇིགས་མེད་བློ་གྲོས་སྤོབས་པ་མཆོག་གི་འཕྲུལ། ། ཀུན་
ཁྱབ་བརྩེ་ཆེན་དབྱིངས་སུ་རྩེན་པ་ལས། ། རླབས་ཆེན་འ ཕྲིན་ལས་
འོད་སྣང་འབུམ་ཕྲག་གིས། རྒྱུ་མཚོའི་གོས་ཅན་ཁྱབ་མཛད་མགོན་
དེས་སྐྱོངས། ། རྒྱལ་ཀུན་གསུང་གི་གསང་བ་ཟབ་མོའི་མཛོད། །མ་
ལུས་འགྲོ་བའི་ལམ་བཟང་མཚོན་པའི་མིག། གཅིག་ཏུ་དྲིལ་བའི་
ལེགས་བཤད་དབྱིག་གི་ཆར། །འབེབས་མཁས་བློ་བཟང་རྒྱལ་བའི་
དབང་བོར་འདུད། ། གཞན་ཕན་མུ་ཁྱུད་ཟླུམ་པོར་འཁྱིལ་བ་ཡི། །
གསང་གསུམ་མི་ཟད་རྒྱན་གྱི་འཁོར་ལོའི་མཐའ། །མུ་མེད་འགྲོ་བའི་
ཁམས་དང་མཉམ་འཇུག་པའི། །བཞད་པའི་རྡོ་རྗེ་ཡབ་སྲས་གཙུག་
གིས་མཆོད། ། སྤངས་རྟོགས་རི་བོའི་སྤོ་ལ་ཅོ་འདྲི་བའི། ། ཤ་རིའི་བུ་



༧
༄༅། །གནའ་དཔེ་གཅེས་བསྡུས་དཔེ་ཚོགས།
དང་སྒྲ་གཅན་འཛིན་གཉིས་ནས། ། སྟོད་སྨད་ཡོངས་དག་མཁན་་་་
བརྒྱུད་གསེར་རིའི་འཕྲེང་། །ཚར་དུ་དངར་འདི་ནོར་འཛིན་དཔལ་
མོའི་རྒྱུན། ། འཕགས་མཆོག་ཉེ་བར་འཁོར་དང་གཏད་རབས་་་་་་
བདུན། །གློས་མི་འབེབས་དང་འདུས་བཟང་དབྱིག་གཉེན་ཞབས། །
ལ་སོགས་འདུལ་བའི་ལུང་ཆོས་འཕྲེང་རྒྱུད་མཁན། ། རྒྱ་བོད་མཁས་
མང་རིམ་བྱོན་ཕྱག་གི་ཡུལ། ། རྒྱལ་ཀུན་མཁྱེན་པའི་རང་གཟིགས་
འཇམ་དཔལ་དབྱངས། །ཆོས་ཀྱི་འཁོར་ལོའི་ལྟེ་བར་སྙོམས་ཞུགས་
ལ། ། སྡེ་བཞིའི་པད་ཚལ་ལྷུག་པར་གྲོལ་བ་ཡི། ། རྣམ་དཔྱོད་ཉི་མ་
འབར་བའི་དགའ་སྟོན་སྩོལ།- །དགག་སྒྲུབ་རླབས་ཕྲེང་ཆལ་ཆིལ་གཡོ་
བ་ཡི། །འདུལ་བ་འབུམ་སྡེའི་ཡང་སྙིང་ནོར་བུའི་ཕྲེང༌། །སྡེབ་ལེགས་
ཚིག་གིས་སྤེལ་བའི་འཕྲུལ་འདེགས་ཀྱིས། ། མི་ཟད་གཏོང་པའི་སྒོ་
བརྒྱ་དབྱེ་བར་བྱ། ། །
དེ་ལ་འདིར་རང་ཅག་རྣམས་ཀྱི་སྟོན་པ་རིན་པོ་ཆེ་མཉམ་མེད་
ཐུབ་པའི་དབང་བོ་ཐུགས་རྗེ་མཚུངས་ཟླ་མ་མཆིས་པ་དེ་ཉིད་ཀྱིས་
དང་པོར་ཐུགས་བསྐྱེད་པའི་ཚུལ་ནི། མདོ་སྡེ་བསྐལ་བཟང་ལས། །
ཐུབ་དབང་ང་ནི་བསྐལ་ཆེན་གྲངས་མེད་གསུམ་གྱི་སྔོན་རོལ་གྱི་ཚེ་ལྷོ་
ཕྱོགས་ཀྱི་རྒྱུད་དུ་རྫ་མཁན་གྱི་ཁྱེའུ་སྣང་བྱེད་ཅེས་བྱ་བའི་དབུལ་བོར་
གྱུར་བའི་ཚེ་དེ་བཞིན་གཤེགས་པ་ཤཱཀྱ་ཐུབ་པ་ཆེན་པོ་ཞེས་བྱ་བ། ཞིང་
དང་གདུལ་བྱ་དང་སྐུ་ཚེའི་ཚད་དང་བསྟན་པའི་གནས་ཚད་སོགས་ད་
ལྟའི་ང་བཞིན་ཚེ་ལོ་བརྒྱ་བའི་དུས་སུ་བྱོན་པ་བསེར་མའི་སྙུན་གྱིས་



༄༅། །རྗེ་ལྷ་མོའི་བློ་བཟང་ཚུལ་ཁྲིམས་རྒྱ་མཚོའི་འདུལ་བ།
3
ཟིན་པ་དེ་ལ་ཁྲུས་ཆུ་དྲོད་འཇམ་གྱིས་སྣོད་གང་བ་ལ། འདུལ་བ་
ལུང་ལས་འབྱུང་བ་ལྟར་ཁྲུས་ཀྱིས་ལུས་མི་རྩུབ་པའི་ཕྱིར་ཏིལ་མར་གྱི་
སྣུམ་ཐིགས་པ་གཉིས་སམ་གསུམ་བླུག་པ་ཞིག་དང་བུ་རམ་གྱི་ཆུའི་
བཏུང་བ་ཞིག་གིས་དབུལ་བ་དང་བསྐུ་མཉེ་བྱས་ནས་སྙུན་ལས་གྲོལ་
བ་དེ་ལས། སྦྱིན་པ་འདི་ཡིས་ཤཱཀྱའི་རིགས་སྐྱེ་སྟེ། ། ཞེས་སོགས་
ཀྱིས་ཁོ་བོས་ཀྱང་དང་བོར་གཞན་དོན་དུ་བླ་ན་མེད་པའི་སྤངས་པ་
བྱང་ཆུབ་དང་རྟོགས་པ་བྱང་ཆུབ་ཐོབ་པའི་ཆེད་དུ་ནི་སེམས་རྒྱ་ཆེར་
བསྐྱེད་དོ་ཞེས་གསུངས་ཤིང་། འདུལ་པ་ལུང་སྨན་གྱི་གཞི་ལས།སྔོན་
གྲོང་ཁྱེར་ཡངས་བའི་རྫ་མཁན་ཡངས་པའི་འོད་ཅེས་པར། ཞེས་པ་
ནས་ཕ་རོལ་ཞི་བ་རྒྱ་ཆེན་འཇིགས་མེད་སྒྲོལ་བར་ཤོག། ཅེས་སྨོན་
ལམ་བཏབ་བོ། །ཞེས་དང་། ང་ནི་རྫ་མཁན་གྱུར་པ་ན། ། སངས་
རྒྱས་ཤཱཀྱ་ཐུབ་མཐོང་ནས། །བྱང་ཆུབ་ཕྱིར་ནི་ཐོག་མར་ངས། །མར་
དང་ཏིལ་མར་གྱིས་མཆོད་དོ། །ཞེས་དང་། །མཛོད་ལས། །དང་པོ་
ཤཱཀྱ་ཐུབ་པ་ཡིན། །ཞེས་པ་རྩ་འགྲེལ་གྱིས་ཀྱང་ཐུགས་བསྐྱེད་པའི་
རྟེན་དང་ཡུལ་དང་རྫས་སོགས་བསྐལ་བཟང་གི་དེ་ཇི་ལྟ་བ་བཞིན་
གསུངས་པ་ཡིན་ལ། མཛོད་རང་ལུགས་ལྟར་ན་འདུལ་བ་ལུང་གི་དེ་
དང་བོར་ཐུགས་བསྐྱེད་ཚུལ་ལ་ཀུན་མཁྱེན་རིན་པོ་ཆེས་སྦྱར་བ་མདོའི་
དགོངས་ པ་ མཐར་ ཐུག་ ཡིན་ ཏེ། མཛོད་ རང༌ འགྲེལ་ ལས།
བདག་ཀྱང་འདི་འདྲ་བའི་རྣམ་པ་ཁོ་ནར་སངས་རྒྱས་པར་ཤོག་ཅིག་
ཅེས་དང་བོར་སྨོན་ལམ་བཏབ་བོ། ། ཞེས་དང་། གང་སྤེལ་ལས།



༄༅། །གནའ་དཔེ་གཅེས་བསྡུས་དཔེ་ཚོགས།
རྫ་མཁན་གྱི་བུ་སྣང་བྱེད་ཅེས་བྱ་བར་གྱུར་པས་ཆུ་འཇམ་པོ་དང་བསྐུ་
མཉེ་དང་ཞམ་འབྲིང་ལ་སོགས་པ་དག་གིས་རིམ་གྲོ་བྱས་ཏེ་དང་པོར་
སྨོན་ལམ་བཏབ་བོ། །ཞེས་དང༌། རྒྱལ་སྲས་མ་ལས། རྫ་མཁན་
སྣང་བྱེད་ཅེས་བྱ་བར་གྱུར་པས་དང་བོར་སྨོན་ལམ་བཏབ་པའོ། །
ཞེས་གསུངས་པའི་ཕྱིར། ཡང་ལུང་སྨན་གྱི་གཞི་ལས། ཀུན་་་་་
དགའ་བོས། ཐུབ་པ་ཁྱོད་ཀྱིས་བྱང་ཆུབ་ཐུགས། ། ཐོག་མར་གང་
དུ་བསྐྱེད་པ་དག། སྐལ་ལྡན་ཆེན་ པོ་བདག་ལ་གསུངས། ། ཞེས་
ཞུས་པ་ལ། སངས་རྒྱས་འདོད་ཆགས་བྲལ་ཐོས་ཤིང༌། ། གླང་བོ་
དྲེགས་པའི་ཤས་ཆེན་དང་། ། འཇིག་རྟེན་སྡུག་བསྔལ་གྱུར་མཐོང་
ནས། །ངས་ནི་བྱང་ཆུབ་སེམས་བསྐྱེད་དོ། །མི་དང་འོད་ལྡན་གྱུར་པ་
ན། །ངས་ནི་བྱང་ཆུབ་འདོད་པའི་ཕྱིར། །ངས་ནི་བརྟན་པོར་དམ་
བཅས་ཏེ། ། སྐྱོན་མེད་པ་ཡི་སྦྱིན་པ་བཏང་། །ཞེས་དང༌། ཨ་ཧྥུ་ཀ་
རས། ཐུབ་དགོངས་ལས། དཔེར་ན་བདག་ཅག་གི་སྟོན་པས་ནི་
བཅོམ་ལྡན་འདས་ཤཱཀྱ་ཐུབ་པ་ཡང་དག་པར་རྫོགས་པའི་སངས་རྒྱས་
ལ་རབ་གསལ་ཞེས་བྱ་བའི་རྒྱལ་པོར་གྱུར་པས་སྨོན་པའི་བྱང་ཆུབ་ཀྱི་
སེམས་བསྐྱེད་དོ། ། ཞེས་རྒྱལ་པོ་ར བ་ག སལ་དུ་གྱུར་ཚེ་གླང་བོ་ཆེ་
འདུལ་སྦྱོང་གི་རྐྱེན་ གྱིས་ ཤཱཀྱ་ཐུབ་པ་ཆེན་པོ་དེ འི་དྲུང་དུ་ སེམས་
བསྐྱེད་པར་འདོད་པ་ནི། དཔག་བསམ་འཁྲི་ཤིང་གི་ཡལ་འདབ་
དང་བོ་ལས། འགྲོ་བ་གདོན་པའི་བློ་གྲོས་ནི། ། མཐུ་ཆེན་རྣམས་ལ་
འབྱུང་འགྱུར་ཏེ། །དེ་ཡང་འདི་སྐད་རྗེས་སུ་ཐོས། ནས། དེ་ལྟར་



༄༅། །རྗེ་ལྷ་མོའི་བློ་བཟང་ཚུལ་ཁྲིམས་རྒྱ་མཚོའི་འདུལ་བ། 5 ་
སངས་རྒྱས་མཚན་ཐོས་པས། །སྐྱེ་བ་སྔར་སྐྱེས་གོམས་པ་ལས། །ཡང་
དག་རྫོགས་པའི་བྱང་ཆུབ་སེམས། ། རྒྱལ་པོ་ཡི་ནི་སྨོན་ལམ་སྐྱེས། །
ཞེས་པ་བཞིན་ནོ། ། སྙིང་རྗེ་པད་དཀར་ལས། འཇིག་རྟེན་ཆགས་
ཚེ་པདྨ་སྟོང་བྱུང་བ་ལ་ལྷ་རྣམས་ཀྱིས་བརྟགས་ཚེ་སངས་རྒྱས་སྟོང་
འབྱུང་བའི་ལྟས་སུ་ཤེས་ཏེ། ཨེ་མ་བསྐལ་བ་འདི་ནི་བཟང་བོའོ་
ཞེས་བརྗོད་པས་བསྐལ་བ་བཟང་པོར་གྲགས་པར་བཤད་ལ། ཡེ་
ཤེས་རྒྱས་པའི་མདོ་ལས། པདྨ་སྟོང་མཐོང་ཞེས་བཏགས་སོ། །གོང་
མ་ལྟར་ན་པད་དཀར་ལས། བསྐལ་བ་འདིར་སངས་རྒྱས་སྟོང་དང་
ལྔ་འབྱོན་པར་བཤད་ཅིང་། བརྒྱད་ སྟོང་པར། དགེ་སློང་ཁྲི་་་
བསྐལ་བ་བཟང་བོ་འདི་ལ་སངས་རྒྱས་པར་བཤད་པ་དང༌། བསྐལ་
བཟང་དང་གསང་བ་བསམ་གྱིས་མི་ཁྱབ་པའི་མདོར་གྲངས་སྟོང་དུ་
བཤད་པ་འགལ་ལོ་ཞེ་ན། ཉི་སྣང་ལས། གྲངས་སྟོང་གི་ངེས་པ་ནི་
འཇིག་རྟེན་གྱི་ཁམས་མི་མཇེད་བསྐལ་བ་བཟང་བོ་འདི་ལ་གྲངས་སྟོང་
དུ་གྲགས་པ་ཉིད་ཀྱིས་ཐབས་ལ་མཁས་པས་གཞན་སྒྲུབ་པ་དང་དགག་
པ་མེད་པར་ཤེས་པར་བྱ་བའི་དོན་དུ་ཡིན་ནོ། ། ཞེས་པ་ལྟར་རོ། །
སངས་རྒྱས་འབྱོན་པའི་དུས་ཀྱང་། མཛོད་ལས། མར་ནི་འགྲིབ་
པ་ཡི། །བརྒྱ་ཡི་བར་ལ་དེ་དག་འབྱུང་། ། ཞེས་བརྒྱད་ཁྲིའི་སྔོན་དང་
བརྒྱའི་རྗེས་སུ་མི་འབྱོན་པར་བཤད་པ་དང༌། བསྐལ་བཟང་ལས།
སངས་རྒྱས་མོས་པ་དཔག་མེད་དུས་འབྱོན་པར་བཤད་པ་དང༌། ཚེ་
ལོ་བཅུ་བའི་དུས་སངས་རྒྱས་སྐར་མ་ལ་དགའ་བ་འབྱུང་བར་བཤད་



༄༅། །གནའ་དཔེ་གཅེས་བསྡུས་དཔེ་ཚོགས།
པ་སོགས་སྣ་ཚོགས་ཡོད་དོ། །འོད་ལྡན་དང་གསལ་གྲགས་དང་རབ་
གསལ་ཞེས་ འབྱུང་བ་འགྱུར་ ཁྱད་ཙམ་མོ། ། མཆིམས་མཛོད་ལས།
ཐེག་དམན་ལྟར་ན་འོད་ལྡན་གྱི་དུས་གསར་དུ་སེམས་བསྐྱེད་ཅིང་ཁྱེའུ་
སྣང་བྱེད་ཀྱིས་ཤཱཀྱ་ཐུབ་པ་ཆེན་པོ་ལ་བསྙེན་བཀུར་བ་གྲངས་མེད་
གསུམ་གྱི་ཚོགས་བསགས་པའི་ཐོག་མར་སྨན་གཞིའི་དགོངས་པར་
བཀྲལ་བ་བུ་སྟོན་རིན་པོ་ཆེས་ཐེག་དམན་ལྟར་ན་རྒྱལ་པོ་གསལ་་
གྲགས་ཀྱིས་དང་བོར་སེམས་བསྐྱེད་པར་བཤད་པ་སོགས་དང་མཐུན་
ཀྱང་དམྱལ་བའི་ཤིང་རྟ་འདྲེན་པའི་གྱད་ལྟར་སྐྱེས་ཤིང༌། དེ་ནས་
ཁྱེའུ་སྣང་བྱེད་དུ་སྐྱེས་བར་གསུངས་པ་དང་འགལ་ཞིང་མཛོད་འགྲེལ་
གསུམ་དང་འགལ་བས་ཁྱེའུ་སྣང་བྱེད་ཀྱི་རྟེན་ལ་སེམས་གསར་དུ་
བསྐྱེད་པར་སྔར་བཤད་པ་དེ་དག་མཛོད་ཀྱི་རྗེས་འབྲང་བྱེ་སྨྲའི་ལུགས་
དང༌། འོད་ལྡན་གྱི་རྟེན་ལ་སེམས་གསར་དུ་བསྐྱེད་པར་བཤད་པ་
འདི་དག་འདུལ་བའི་རང་ལུགས་སུ་བྱས་ཆོག་གམ་དཔྱད། ཆོས་
འབྱུང་གསུང་རབ་རིན་པོ་ཆེའི་མཛོད་ལས། ཁྱེའུ་སྣང་བྱེད་ཀྱིས་
སེམས་བསྐྱེད་པའི་རྫས་ལ་མགྲོན་བུ་ལྔ་མཆིལ་ ལྷམ་ཟུང་གཅིག་་་་་་
གདུགས་གཅིག་ཕུལ་བར་བཤད་པ་དང་། བཻ་དཀར་གཡའ་སེལ་དུ།
གདུགས། མཆིལ་ ལྷམ་ཟུང་། རྫ་བུམ་བྱི་དོར་བྱས་ པ་ གསུམ།
མགྲོན་བུ་ལྔ་མེ་ཏོག་གི་ཚུལ་དུ་གཏོར། ཞེས་དང༌། ཁ་ཅིག་འབྲས་
ཕོར་བ་གང་དང་རས་ཀྱི་ཁ་ཚལ་ཡང་ཕུལ་བར་བཤད་པ་འགྲེལ་བ་
མངོན་པའི་རྒྱུན་ལས། མངོན་མེད་པས་མི་འཐད་པ་ལྟ་བུར་་་་་་



༄༅། །རྗེ་ལྷ་མོའི་བློ་བཟང་ཚུལ་ཁྲིམས་རྒྱ་མཚོའི་འདུལ་བ། 7 །
གསུངས། དྲིན་ལན་བསབ་པའི་མདོར།ང་དེའི་ཚེ་ན་དེ་ལྟ་བུའི་སྡུག་
བསྔལ་མྱོང་བར་མཐོང་ནས་སྙིང་རྗེའི་སེམས་སྐྱེས་སོ། །དེ་ལྟར་སྙིང་
རྗེའི་སེམས་ཆེན་པོ་སྐྱེས་པའི་རྐྱེན་གྱིས་བྱང་ཆུབ་ཏུ་སེམས་བསྐྱེད་པར་
གྱུར་ཏོ། །ཞེས་དམྱལ་བར་སྙིང་རྗེའི་སེམས་སྐྱེས་པར་གསུངས་མོད་
ཀྱི་སྨོན་འཇུག་གང་ཡང་སྐྱེས་པར་མི་འདོད་ལ། འདུལ་པའི་སྤྱི་དོན་མུ་
ཏིག་ཕྲེང་བར། འཇམ་གང་ཞིག་གིས་དབུལ་བ་བྱས་ནས་ ཀྱང་།
དང་བོར་བྱང་ཆུབ་མཆོག་ཏུ་སེམས་བསྐྱེད་དོ། ། ཞེས་ གསུངས་པ་
ལྟར་ན་སྔ་མ་དམྱལ་བའི་རྟེན་ལ་སྙིང་རྗེ་ཆེན་པོ་སྐྱེས་པ་ལ་བྱེད་ཅེས་
གསུངས་པ་ལྟར་སེམས་བསྐྱེད་ཀྱང་སེམས་བསྐྱེད་མ་སྐྱེས་པར་གྲུབ་
མཐའ་འོག་མས་འདོད་པ་ལ་ལོ་ཞེས་མ་རངས་པ་བྱས་སོ། ། གཞན་
ཡང་ཕུང་བོ་གསུམ་པའི་མདོར། ཚོང་དཔོན་གྱི་བུ་མངོན་དགས་དེ་
བཞིན་གཤེགས་པ་མཛེས་བ་ཆེན་པོའི་དྲུང་དུ་སེ མས་བསྐྱེད་པར་
གསུངས་ཤིང་། སྙིང་རྗེ་པད་དཀར་ལེའུ་གསུམ་པར་སངས་རྒྱས་
རིན་ཆེན་སྙིང་བོའི་དྲུང་དུ་འཁོར་བསྒྱུར་རྩིབས་ཀྱི་མུ་ཁྱུད་ཀྱི་མདུན་
ན་འདོན་བྲམ་ཟེ་རྒྱུ་མཚོའི་རྡུལ་དུ་སྐྱེས་པ་བཞེས་པའི་ཚེ་སྨོན་ལམ་
ཆེན་པོ་ལྔ་བརྒྱ་བཏབ་སྟེ་ཐུགས་བསྐྱེད་པར་གསུངས། ། དཀོན་་་་་
བརྩེགས་ཀྱི་ཆོས་ཀྱི་རྣམ་གྲངས་གསང་བ་བསམ་གྱིས་མི་ཁྱ བ་པའི་
མདོར་རྫོ གས་པའི་སངས་རྒྱས་ཡོན་ཏན་མཐའ་ཡས་རིན་ཆེན་སྣ་
ཚོགས་བཀོད་པའི་རྒྱལ་པོའི་དྲུང་དུ།་གླིང་བཞི་ལ་དབང་བའི་
འཁོར་ལོས་བསྒྱུར་བ་ཡུལ་འཁོར་སྲུང་གི་སྲས་སྟོང་གི་བཞི་བ་དོན་
。
。



པ།
༄༅། །གནའ་དཔེ་གཅེས་བསྡུས་དཔེ་ཚོགས།།
ཀུན་གྲུབ་པ་ཞེས་བྱ་བར་སྐྱེས་པ་བཞེས་པའི་ཚེ་ཐུགས་བསྐྱེད་ཅིང་
སྲས་སྟོང་གི་མིང་ཡིག་བུམ་པ་ནས་བྱུང་སྟེ་བསྐལ་བཟང་གི་སངས་
རྒྱས་སྟོང་དུ་རིམ་བཞིན་ལུང་བསྟན། བཙུན་མོ་དམ་པའི་པང་ནས་
རྫུས་ཏེ་སྐྱེས་པའི་ཁྱེའུ་ཆོས་སེམས་དང་ཆོས་ཀྱི་བློ་གྲོས་གཉིས་ཀྱིས་
སངས་རྒྱས་སྟོང་གི་ཆོས་འཁོར་བསྐོར་བར་བསྐུལ་བ་བོ་དང་གསང་བ་
འཛིན་པར་སྨོན་ལམ་བཏབ་ཅེས་གསུང ས་སོ། །བྱང་ཆུབ་སེམས་
དཔའི་སྡེ་སྣོད་ལས། གཞོན་ནུ་བརྩོན་འགྲུས་སྤྱོད་ཅེས་བྱ་བར་གྱུར་
པ་ན་བདེ་གཤེགས་ཕུང་བོ་ཆེན་པོ་ལས་སེམས་བསྐྱེད་པར་གསུངས།
མ་སྐྱེས་དགྲའི་འགྱོད་པ་བསལ་བའི་མདོ་ལས། ཚོང་དཔོན་གྱི་བུ་དྲི་
མ་མེད་པའི་དཔུང་བ་ཞེས་བྱ་བར་གྱུར་པས་འཇམ་དཔལ་ཆོས་སྨྲ་བ་
ཡེ་ཤེས་རྒྱལ་པོ་ཞེས་པར་གྱུར་པས་བསྐུལ་ཏེ་སེམས་བསྐྱེད་པར་་་་་
གསུངས། དེ་ལྟར་མདོ་ལས་སེམས་བསྐྱེད་ཚུལ་མི་འདྲ་བ་སྣ་ཚོགས་
གསུངས་པ་མི་འགལ་ཚུལ་སེམས་ཡང་ཡང་བསྐྱེད་དེ་གཞན་དོན་དུ་
བྱང་ཆུབ་ཐོབ་འདོད་ཀྱི་དམ་བཅའ་བརྟན་པོར་བྱེད་པ་མི་འགལ་ལ།
མདོ་ལས། དང་བོར་སེམས་བསྐྱེད་ཅེས་པའི་དང་བོ་ཡང་སྤྱིར་་་
སེམས་བསྐྱེད་པའི་དང་བོ་དང་། དེ་མིན་ཀྱང་རྟེན་དེ་དང་དེའི་
དང་བོར་བསྐྱེད་པ་དང༌། གནས་སྐབས་དེ་དང་དེར་དང་བོར་་
བསྐྱེད་པ་དང་། ཡང་ན་སེམས་བསྐྱེད་པའི་དང་བོ་ལ་ལུགས་དུ་
མའི་འདོད་པ་བསྟན་པའི་དོན་ལ་འགྲེལ་དགོས་པའི་ཕྱིར་ཏེ། ཡིག་
ཆར། ཡང་ཡང་བསྐྱེད་པ་མི་འགལ་ལ། དང་བོ་ལའང་དུ་མ་ཤེས་
༠



༄༅། །རྗེ་ལྷ་མོའི་བློ་བཟང་ཚུལ་ཁྲིམས་རྒྱ་མཚོའི་འདུལ་བ།
པར་བྱའོ། ། ཞེས་ཞིབ་ཆ་མཛད་དེ་གསུངས་པའི་ཕྱིར། བར་དུ་
ཚོགས་བསགས་ཚུལ་ནི། འདུལ་བ་རང་ལུགས་ལ། ལུང་སྨན་གྱི་
གཞི་ལས། སངས་རྒྱས་ཤཱཀྱ་ཐུབ་པ་ནས། ། འདྲེན་པ་ཡུལ་འཁོར་
སྐྱོང་གི་བར། །བདུན་ཁྲི་དང་ནི་ལྔ་སྟོང་གི། ཞེས་སོགས་ལྟར་ཡིན་
ལ། མཛོད་ལས། དེ་གྲངས་མེད་གསུམ་ལ་སངས་རྒྱས། ། ཞེས་
དང་། རྣམ་གཟིགས་མར་མེ་རིན་ཆེན་གཙུག། གྲངས་མེད་་་་་
གསུམ་གྱི་ཐ་མར་འབྱུང༌། ། དང་བོ་ ཤཱཀྱ་ཐུབ་པ་ཡིན། ། ཞེས་ཤཱཀྱ་
ཐུབ་པ་ནས་རིན་ཆེན་གཙུག་ཏོར་ཅན་གྱི་བར་བདུན་ཁྲི་ལྔ་སྟོང་ལ་
བསྙེན་བཀུར་བས་གྲངས་མེད་དང་བོ། དེ་རྗེས་མར་མེ་མཛད་ཀྱི་
བར་བདུན་ཁྲི་དྲུག་སྟོང་ལ་བསྙེན་བཀུར་བས་གྲངས་མེད་གཉིས་པ།
དེ་རྗེས་རྣམ་གཟིགས་བར་བདུན་ཁྲི་བདུན་སྟོང་ལ་བསྙེན་བཀུར་བས་
གྲངས་མེད་གསུམ་པ་ཚོགས་ལམ་སྐབས་རྫོགས་ཤིང་དེ་ནས་བསྐལ་བ་
བརྒྱར་མཚན་བཟང་གི་རྒྱུ་བསྒྲུབས་ཏེ་སྲིད་པ་ཐ་མའི་ཚེ་སྦྱོར་ལམ་
དྲོད་ནས་རྡོ་རྗེ་ལྟ་བུའི་ཏིང་ངེ་འཛིན་གྱི་བར་བསམ་གཏན་བཞི་བའི་
དངོས་གཞི་ལ་བརྟེན་ཏེ་ སྟན་གཅིག་ལ་མངོན་དུ་བྱེད་པར་བཞེད་
དོ། ། སྤྱིར་ཚོགས་བསགས་པའི་ཡུན་ཚད་ཀྱང་གསུང་རབ་ཕལ་ཆེ་
བར་ གྲངས་ མེད་ གསུམ་ གསུངས་ ལ། རྒྱ་ ཆེར་ རོལ་ བ་ ལས།
བསྐལ་བ་གྲངས་མེད་པ་བདུན་དུ་དགེ་བའི་རྩ་བ་ཐམས་ཅད་ཡང་
དག་པར་བསྒྲུབས་པ་ཞེས་གྲངས་མེད་བདུན་དང་། དུལ་བ་ལྷའི་སྡེ་
བ་ཐ་དད་པ་ཀླག་པའི་འཁོར་ལོ་ལས་གྲངས་མེད་བཅུའི་འདོད་ཚུལ་



10 ༄༅། །གནའ་དཔེ་གཅེས་བསྡུས་དཔེ་ཚོགས།
གསུངས། དབྱིག་གཉེན་གྱིས་གྲངས་མེད་སོ་གསུམ་དུ་ཡང་བཞེད་
པར་བརྒྱད་སྟོང་འགྲེལ་ཆེན་དུ་གསུངས་པ་སོགས་བཤད་ཚུལ་མང་
ཡང་དགོངས་པ་གཅིག་ཏུ་འབབ་ཚུལ། བྱང་ས་ལས། བསྐལ་བ་
ཆེན་པོ་གྲངས་མེད་པ་ནི་གཉིས་སུ་རིག་པར་བྱ་སྟེ། བསྐལ་བ་ཆེན་
པོ་གང་ཡིན་པ་དེ་ཡང་ཉིན་མཚན་དང་ཟླ་བ་དང་ཟླ་བ་ཕྱེད་དུ་བགྲང་
བའི་ཚུལ་ གྱིས་ དུས་དཔག་ ཏུ་མེད་པའི་ཕྱིར་ གྲངས་མེད་པ་ཞེས་་་་་
བྱའོ། །བསྐལ་བ་ཆེན་པོ་དེ་དག་གིས་བགྲང་བའི་ཚུལ་གྱིས་བགྲང་བ་
ཐམས་ཅད་ལས་འདས་པའི་གྲངས་གང་ཡིན་པ་དེ་ཡང་གྲངས་མེད་པ་
ཞེས་བྱ་སྟེ། དེ་ལ་བསྐལ་བ་གྲངས་མེད་པ་སྔ་མ་ཤོས་ཀྱིས་ནི་གྲངས་
མེད་པ་མི་ཉུང་བ་ཞིག་གིས་བྱང་ཆུབ་ཐོབ་པར་འགྱུར་རོ། །བསྐལ་བ་
གྲངས་མེད་པ་ཕྱི་མ་ཤོས་ཀྱིས་ནི་གསུམ་ཁོ་ནས་འཐོབ་ཀྱི་ལྷག་པས་མ་
ཡིན་ཏེ། ཞེས་པ་ལྟར་རོ། ། དབུ་མ་བ་ཆོས་བཤེས་ཀྱིས། བྱང་
ཆུབ་སེམས་དཔའི་དབང་བོ་དང་བརྩོན་འགྲུས་ལ་སོགས་པའི་དབང་
གིས་གྲངས་མེད་གསུམ་གྱི་ངེས་པ་མེད་པར་གསུངས། གྲུབ་མཐའ་
གོང་མ་ལྟར་ན། གྲངས་མེད་ཀྱི་འགོ་གསེར་ལྟ་བུའི་སེམས་བསྐྱེད་
རྒྱུད་ལ་སྐྱེས་པ་ནས་འཛིན་པར་འཇིགས་མེད་དབང་བོའི་དཀར་ཆག་
ནོར་ཕྲེང་དུ་གསུངས་པ་ལྟར་ཡིན་ཏེ། ཐེག་བསྡུས་ལས། བཟང་
དང་སྨོན་པའི་སྟོབས་ཅན་དང་། ། འདུན་བརྟན་ཁྱད་པར་འགྲོ་བ་
ཡིས། །བྱང་ཆུབ་སེམས་དཔའ་གྲངས་མེད་གསུམ། ། ཀུན་ཏུ་རྩོམ་ ་
པར་མཛད་པ་ཡིན། །ཞེས་དང༌། དེའི་འགྲེལ་བར། བཟང་བོ་ནི་



༄༅། །རྗེ་ལྷ་མོའི་བློ་བཟང་ཚུལ་ཁྲིམས་རྒྱ་མཚོའི་འདུལ་བ། 11
དགེ་བ་སྟེ། ཞེས་པ་ནས། ཡོན་ཏན་ཅུང་ཟད་ཀྱིས་ཆོག་པར་མི་
འཛིན་པ་དེ་ནས་བརྩམས་ཏེ་གྲངས་མེད་གསུམ་བརྩམས་སོ། ། ཞེས་
གསུངས་ པའི་ ཕྱིར། དེ་ ཡང་ བརྒྱད་ སྟོང་ འགྲེལ་ ཆེན་ ལས།
གྲངས་མེད་པ་དང་བོས་ནི་ཚོགས་ཀྱིས་ནས་བརྩམས་ཏེ་ས་དང་བོའི་
བར་དུ་རྫོགས་པར་འགྱུར་རོ། །གཉིས་པས་ནི་དྲི་མ་མེད་པའི་ས་ནས་
བཟུང་སྟེ་ས་བདུན་པའི་བར་དུའོ། །གསུམ་པས་ནི་མི་གཡོ་བ་ནས་
བཟུང་ནས་སངས་རྒྱས་ཀྱི་སའི་བར་དུའོ། ། ཞེས་དང༌། ཨབྱཱ་ཀ་
རས། བསྐལ་བ་གྲངས་མེད་པ་དང་བོས་ནི་ཚོགས་ཀྱི་ལམ་ནས་
བརྩམས་ནས་ས་དང་བོ་རྫོགས་ཀྱི་བར་དུའོ། ། ཞེས་ སོ། ། ཐ་མར་
སངས་རྒྱས་ཏེ་ཆོས་འཁོར་བསྐོར་ཚུལ་ནི། མཛོད་མཐའ་དཔྱོད་
ལས། སྟོན་པ་ཟིལ་གནོན་ཞེས་པ་མེ་རྟར་སྐུ་བལྟམས་ཤིང་ཉེར་དགུ་
བ་ཤིང་ཁྱིར་རབ་ཏུ་བྱུང་། སོ་བདུན་པ་ཆུ་རྟར་སངས་རྒྱས་པར་ག
སུངས་པ་མཁས་གྲུབ་རིན་པོ་ཆེའི་དུས་འཁོར་ཊིཀ་ཆེན་ལྟར་ཡིན་ལ།
འདུལ་ བའི་ མཐའ་དཔྱོད་ འདི ར་ ནི་ ལྕ ག ས་ སྦྲེལ་ ལ་ སྐུ་ བལྟམས།
ཉེར་དགུ་བ་ས་བྱི་ལ་རབ་ཏུ་བྱུང་། སོ་ལྔ་བ་ཤིང་རྟར་སངས་རྒྱས་
པའི་དུས་ལ་སྦྱར་ཏེ་ཕུག་ལུགས་ལྟར་བཀོད་པ་ནི་ལུགས་དེ་གཉིས་
ཤེས་ཕྱིར་ཡིན་ལ། སྤྱིར་སྐབས་བརྒྱད་པར། དེས་ན་སོ་ལྔ་དང་སོ་
བདུན་ལ་སངས་རྒྱས་པ་མི་འཐད་པ་ཁོ་ནའོ། །ཞེས་པ་ལྟར་སོ་དྲུག་
པར་སངས་རྒྱས་བ་རང་ལུགས་ཡིན་ནོ། །དེ་ཡང་མེ་རྟར་སྐུ་འཁྲུངས་
པའི་སོ་ལྔ་པ་ལྕགས་འབྲུག་ལ་སངས་རྒྱས་པར་འདོད་པ་ཀུན་རྡོར་



12 ༄༅ ། །གནའ་དཔེ་གཅེས་བསྡུས་དཔེ་ཚོགས།
སོགས་དང་། དེའི་སོ་དྲུག་པ་ལྕགས་སྦྲུལ་ལ་སངས་རྒྱས་པར་འདོད་
པ་སྤྱན་སྔ་དོན་གྲུབ་དང་ཁྲི་རིན་པོ་ཆེ་འོད་ཟེར་སོགས་དང་། དེའི་
སོ་བདུན་པ་ཆུ་རྟར་སངས་རྒྱས་པར་འདོད་པ་མཁས་གྲུབ་གཡུང་ཆོས་
སོགས་ཀྱི་བཞེད་པ་གསུམ་ཡོད་པ་ལས་བར་བ་འཐད་དེ། སངས་
རྒྱས་ ནས་ ལོ་ ཞེ་ ལྔ་ བཞུགས་ པའི་ ཕྱིར་ཏེ། རྟོག་གེ་འབར་བར།
ཉན་ཐོས་སྡེ་བར་སྐྱོན་བརྗོད་པའི་སྐབས་ལས། ལོ་བཞི་བཅུ་རྩ་ལྔ་
ལས་འབྲས་བུ་འབྱུང་བར་མི་འགྱུར་བ་ནི་མི་རིགས་སོ། ། ཞེས་དང་།
བྱེ་བྲག་བཤད་པ་ལས། ཆོས་འཁོར་གནས་དང་ཡངས་བ་ཅན། །
ས་དཀར་ཅན་དང་ལྷ་ཡི་གནས། །བྱིས་པ་གསོད་དང་ཀོ་ཤམ་བི། །
འབྲོག་དང་མཆོད་རྟེན་རི་དང་ནི། །འོད་མའི་གྲོང་དང་སྒྲ་བཅས་
དང་། ། སེར་སྐྱའི་གནས་ཀྱི་གྲོང་ཁྱེར་ཏེ། ། དེ་རྣམས་སུ་ནི་ཐུབ་པ་
ཡི། །སྐྱེས་མཆོག་ལོ་རེ་ལོ་རེ་བཞུགས། །ཉི་ཤུ་རྩ་གསུམ་མཉན་ཡོད་
དུ། ། སྨན་གྱི་ནགས་སུ་ལོ་བཞི་སྟེ། །འབར་བའི་ཕུག་གི་གནས་སུ་
གཉིས། །རྒྱལ་པོའི་ཁབ་ཀྱི་གྲོང་དུ་ལྔ། །ཞེས་ཞེ་ལྔ་དང༌། དཀའ་
བ་སྤྱད་པ་ལོ་དྲུག་སྟེ། །ཉི་ཤུ་རྩ་དགུ་ཁབ་ཏུ་བཞུགས། ། རྒྱལ་བ་དེ་
ལྟར་བརྒྱད་ཅུ་ལ། ། ཐུབ་མཆོག་དམ་པ་མྱ་ངན་འདས། ། ཞེས་་་་་
གསུངས་པའི་ཕྱིར་རོ། ། དེས་ན་ཉེར་དགུ་ཁབ་ ཏུ་བཞུགས། ལོ་
དྲུག་དཀའ་བ་སྤྱད་ནས་སོ་དྲུག་པ་ལྕགས་སྦྲུལ་གྱི་དཔྱིད་ཟླ་ཐ་ཆུང་ས་
གའི་ ཉའི་ སྲིད་ ལ་ བདུད་ བཏུལ། གུང་ ལ་ མཉམ་ པར་ བཞག
མཚན་ཐུན་གསུམ་གྱི་ཐ་མའི་ཆ་གསུམ་གྱི་དང་བོའི་མཇུག་སྐྱ་རེངས་འ



༄༅། །རྗེ་ལྷ་མོའི་བློ་བཟང་ཚུལ་ཁྲིམས་རྒྱ་མཚོའི་འདུལ་བ། 13
ཆར་ཁའི་ཟླ་བ་གཟའ་འཛིན་གྱི་དུས་སངས་རྒྱས་པ་ཡིན་ཏེ། མངོན་
འབྱུང་གི་མདོ་ལས། དེའི་ཚེ་ཟླ་བའང་དུས་མེས་བཟུང་བར་གྱུར་ཏེ།
ཞེས་དང་། འདུལ་བ་གཞི་བམ་པོ་བརྒྱ་ལྔ་བཅུ་བ་ལས་ཀྱང་ངོ༌། །
འདི་འང་དུས་གོའི་སྐབས་ཀྱི་དུས་ཉེར་གཉིས་ཀྱི་ངོས་འཛིན་ནི། ཉིན་ .
མོའི་ཆ་གསུམ་ལ་རིམ་བཞིན་སྔ་དྲོ་གུང་ཕྱི་དྲོ་ཟེར། མཚན་དུས་ཆ་
དྲུག་ཏུ་བྱས་པ་རིམ་བཞིན་མཚན་ཐུན་དང་བོ་དང་དེའི་ཕྱེད། ་གུ་
ང་ཐུན་དང་། དེའི་ཕྱེད་དང་། མཚན་ཐུན་ཐ་མ་དང་།། དེའི་
ཕྱེད་དང་དགུ་བོ་དེར་ཉིན་མཚན་གཅིག་རྫོགས་པས་དུས་གོའི་སྐབས་
བརྗོད་པ་ཡིན་ལ། ཡང་རྒྱུ་སྐར་རྫོགས་པ་ནས་སྐྱ་རེངས་འཆར་ཁའི་
བར་ལ་སྐྱ་རེངས་མ་ཤར་བ། སྐྱ་རེངས་ཤར་ནས་སྐར་མ་མཐོང་གི་
བར་ལ་སྐྱ་རེངས་ཤར་བ་དང། དེ་ནས་ཉི་མ་ཡང་ཤར་བ་དང་མ་
ཤར་བ་སོགས་འཇོག་ཚུལ་སྤྱིར་ཉི་མ་མ་ཤར་བ་མཚན་དུས་ཡིན་ཀྱང་
ཉེར་གཉིས་ནང་ཚན་གྱི་དེ་འདི་ལྟར་ཡིན་ནམ་དཔྱད། སྐར་མ་མི་
མཐོང་བ་ནས་ཉི་མ་རི་རྩེར་འཆར་ཁའི་བར་ཉི་མ་མ་ཤར་བ་དང་།
ཉི་མ་རི་རྩེར་ ཤར་བ་ནས་ཉི་མ་འཆར་སའི་ཤར་མཐའ་ནས་ནུབ་་
མཐའི་བར་གྱི་ནམ་མཁའ་ཆ་བརྒྱུད་དུ་བྱས་པའི་ཆ་དང་བོའི་ཡུན་ལ་
ཉི་མ་ཤར་བ་དང་གཉིས། ཆ་གཉིས་པའི་ཡུན་ལ་བརྒྱུད་ཆ་གཅིག་
རྫོགས་ཟིན་པ་དང༌། གཉིས་མ་རྫོགས་པའི་གནས་སྐབས་ཡིན་པས་
བརྒྱད་ཆ་ལུས་པ་དང་། གསུམ་པའི་ཡུན་ལ་བཞི་ཆ་ཤར་བ་དང་།
བཞི་བའི་ཡུན་ལ་གུང་མ་ཡོལ་བ་དང༌། བརྒྱད་ཆ་ལྔ་བ་དང་དྲུག་པ་



14 ༄༅། །གནའ་དཔེ་གཅེས་བསྡུས་དཔེ་ཚོགས།
གཉིས་ཀྱི་ཡུན་ལ་བཞི་ཆ་གཉིས་མ་ལུས་ཤིང་གཅིག་ལུས་པས་བཞི་ཆ་
ལུས་པ་དང་། བདུན་པའི་ཚེ་བརྒྱུད་ཆ་ལུས་པ་དང་། བརྒྱུད་པའི་
ཚེ་ཉི་མ་མ་ནུབ་པ་དང་། དེ་ནས་དམར་ཐག་ཆོད་པའི་བར་ལ་ཉི་མ་
ནུབ་པ་དང༌། དེ་ནས་རྒྱུ་སྐར་རགས་པ་མཐོང་གི་བར་ལ་རྒྱུ་སྐར་མ་
ཤར་བ། དེ་ནས་རྒྱུ་སྐར་རྫོགས་པའི་བར་ལ་རྒྱུ་སྐར་ཤར་བ་ཞེས་
བཤད་པ་འདི་ནི་བླ་མ་རིན་པོ་ཆེའི་མན་ངག་དང་བུ་སྟོན་ཐམས་ཅད་
མཁྱེན་པའི་དུས་གོའི་ལྷན་ཐབས་ཀྱི་དགོངས་པར་བརྟགས་ཏེ་བཀོད་
པ་ཡིན་ནོ། །བརྒྱད་ཆ་སོགས་ཉི་མ་འཆར་ནུབ་ཀྱི་ནམ་མཁའ་ལ་བརྩི་
བར་གསུངས་པ་ཡིག་ཆ་ལྟར་རོ། ། བཅོ་ལྔའི་སྐྱ་རེངས་བཅས་པའི་
དབང་དུ་བྱས་ན་བཅུ་བཞིའི་མཚན་དུས་སུ་འབྱུང་ཡང་སྤྱིར་བཅོ་ལྔའི་
ཉིན་སྔོན་དུ་སོང་བའི་མཚན་མོའི་མཐའི་ཆ་གསུམ་གྱི་དང་བོའི་མཇུག་
ཡིན་ལ། དེ་དུས་སངས་རྒྱས་པ་ཡིན་ཏེ། དེ་ཚེ་ཟླ་བ་ཉ་གང་བའི་
ཕྱིར་དང་། དེ་ནས་ཅུང་ཟད་ཞིབ་རྩིས་ཀྱིས་ཞག་གཅིག་ཆད་པའི་
དབང་དུ་བྱས་ན་དྲུག་པའི་ཚེས་ལྔ་དང་སངས་རྒྱས་ནས་ཞག་ཞེ་དགུ་
བ་གཞི་མཐུན་དུ་འདུ་བ་ཡིན་པའི་ཕྱིར་དང་སངས་རྒྱས་ནས་ཞག་ཞེ་
དགུ་ལ་ཆོས་འཁོར་མ་བསྐོར་བར་རྒྱ་ཆེར་རོལ་བར་གསུངས་པའི་ཕྱིར་
རོ། ། ཐམས་ཅད་མཁྱེན་པ་དགེ་འདུན་གྲུབ་ཀྱིས། དྲུག་པའི་དྲུག་
ལ་ཆོས་འཁོར་བསྐོར། །ཞེས་པ་ལྟར་ཚེས་དྲུག་ལ་ཆོས་འཁོར་བསྐོར་
ཞིང་འདུལ་བའི་བཅས་པའང་དེ་ནས་བྱུང་བ་ཤིན་ཏུ་འཐད་དོ། །འོ་
ན་རྒྱལ་བའི་དབང་བོ་ལྔ་བ་རིན་པོ་ཆེས། ཆུ་སྟོད་ཟླ་བའི་ཚེས་་



.
༄༅། །རྗེ་ལྷ་མོའི་བློ་བཟང་ཚུལ་ཁྲིམས་རྒྱ་མཚོའི་འདུལ་བ། 15
བཞིར་བདེན་པ་བཞིའི། ། ཆོས་འཁོར་བསྐོར་བར་མཛད། ཅེས་
དང་། གཞན་ ཡང་ དེ་ འདྲ་ མཐའ་ ཡས་ པ་ འབྱུང་ བ་ ཅི་ ཞེ་ ན།
རགས་རྩིས་ཀྱི་དབང་དུ་བྱས་པ་ཡིན་པས་མི་འགལ་ལོ། །དེ་ནས་ཟླ་བ་
གསུམ་གྱིས་ལྷག་པའི་ལོ་ཞེ་ལྔ་ལ་འགྲོ་བའི་དོན་མཛད་པའི་མཐར་མེ་
སྟག་ལོའི་དཔྱིད་ཐའི་ཉ་ལ་མྱ་ངན་ལས་འདས་པར་ཀུན་མཁྱེན་རིན་
པོ་ཆེའི་བསྟན་རྩིས་ལས་འབྱུང་བ་ལྟར་ཡིན་ཏེ། འདས་ཆེན་ལས།
དཔྱིད་ཟླ་ཐ་ཆུང་ཉའི་ནང་བར་ཡོངས་སུ་མྱ་ངན་ལས་འདས་པའི་
དུས་དང་ཉེ་བར་གྱུར་པ་ན། ཞེས་གསུངས་པའི་ཕྱིར། ཟླ་བ་
གསུམ་ལྷག་པར་བཞུགས་པ་ཡིན་ཏེ། ཀླུ་སྒྲུབ་ཀྱི་མཆོད་རྟེན་བརྒྱད་
ཀྱི་བསྟོད་པར། ཙུན་ངས་གསོལ་བཏབ་ཟླ་བ་གསུམ་དུ་བཞུགས། །
ཞེས་ གསུངས་ པའི་ ཕྱིར། དེ་ ལྟར་ བྱས་ ན་ སྐབས་ བརྒྱད་ པར།
འདི་སངས་རྒྱས་ནས་དབྱར་གནས་པའི་གྲངས་ཡང་ཡིན་ཏེ། ཞེས་
བྱེ་བྲག་བཤད་པའི་དེ་དབྱར་ཞལ་གྱིས་བཞེས་པའི་གྲངས་སུའང་རུང་
བར་གསུངས་པ་ལེགས་པར་འགྱུར་རོ། ། འོན་ཀྱང་དབྱར་གྱི་གླེང་
གཞི་ནམ་བྱུང་སོགས་ཀྱིས་དཔྱད་བྱ་མང་དུ་ཡོད་དོ། ། འདི་དག་་་་
སྐབས་བརྒྱད་པ་དང་བསྟན་རྩིས་ཀྱི་དགོངས་པ་ལྟར་བཀོད་པ་ཡིན་
ནོ། ། སྐྱེད་ཚལ་མཁན་པོ་དང་ཉི་མ་ཐང་བ་སོགས་ཀྱིས་ཀརྨ་ཤ་ཏམ་
ལས་བྱུང་བ་ལྟར་དུས་ཉེར་གཉིས་ལ་ཉིན་མོའི་ཆ་བཅུ་བཞི་དང་་་་
མཚན་མོའི་ཆ་བརྒྱད་བྱས་པ་བཅས་པའི་དབང་དུ་བྱས་པ་ཡིན་གྱི་
སྤྱིར་སྐྱ་རེངས་ཤར་བ་མཚན་དུས་ཡིན་པའི་ཕྱིར། སྟོན་པ་ཐུབ་པའི་



16
་
༄༅། །གནའ་དཔེ་གཅེས་བསྡུས་དཔེ་ཚོགས།
དབང་བོས་གདུལ་བྱ་ཉོན་མོངས་ལ་སྤྱོད་པའི་གཉེན་པོར་ལྔ་སྡེ་ནས་
རབ་བཟང་གི་བར་ལ་གསུངས་པའི་ཆོས་ཕུང་གི་གྲངས་ཁ་ཆེ་བ་ལྟར་
ན་བརྒྱད་ཁྲི་དང་རང་སྡེ་གཞན་རྣམས་ལྟར་ན་བརྒྱད་ཁྲི་བཞི་སྟོང་
ཡོད་པ་རྣམས་བསྡུས་ན། སྙིང་བོ་མཆོག་ལས། མདོའི་སྡེ་་་་་་
དབྱངས་བསྙད་ལུང་དུ་བསྟན། །ཚིགས་བཅད་ཆེད་བརྗོད་གླེང་གཞི་
དང༌། །རྟོགས་བརྗོད་དེ་ལྟ་བུ་བྱུང་དང་། ། སྐྱེས་རབས་ཤིན་ཏུ་རྒྱས་
པ་དང་། །རྨད་བྱུང་གཏན་ལ་དབབ་པའི་སྡེ། །གསུང་རབ་ཡན་ལག་
བཅུ་གཉིས་ཡིན། །ཞེས་པ་ལྟར་གྱི་བཅུ་གཉིས་སུ་འདུ་ལ། དེ་ཡང་
ཡན་ལག་བཅུ་གཉིས་བརྗོད་བྱ་དང་རྗོད་བྱེད་དང་བརྗོད་ཚུལ་གསུམ་
གྱིས་འཇོག་སྟེ། མདོའི་སྡེ། དབྱངས་བསྙད་ཀྱི་ སྡེ། ཚིགས་་
བཅད་ཀྱི་སྡེ། ཆེད་བརྗོད་ཀྱི་སྡེ་བཞི་རྗོད་བྱེད་ཀྱི་དང་། ཤིན་ཏུ་
རྒྱས་པའི་སྡེ། གཏན་ལ་དབབ་པའི་སྡེ་གཉིས་བརྗོད་ཚུལ་གྱིས་དང་།
གཞན་ དྲུག་ བརྗོད་ བྱའི་ སྒོ་ ནས་ བཞག་ པའི་ ཕྱིར། གླེང༌ གཞི།
རྟོགས་བརྗོད། དེ་ལྟ་བུ་བྱུང་བའི་སྡེ། སྐྱེས་རབས་བཞི་བསྡོམས་
ནས་གསུང་རབ་ཡན་ལག་དགུ་དང་སོ་སོར་ཕྱེ་ནས་བཅུ་གཉིས་བྱས་
སོ། །ཆོས་ཕུང་བརྒྱད་ཁྲི་བཞི་སྟོང་འདྲེན་ཚུལ། བསྐལ་བཟང་ལས།
ཕ་རོལ་ཏུ་ཕྱིན་པ་ཉིས་སྟོང་ཚིག་བརྒྱ་ནི་འདོད་ཆགས་ལ་སྤྱོད་པ་་
རྣམས་ལ་ཆོས་སྟོན་པའོ། །ནས་དེས་ན་དེ་དག་གི་ཕ་རོལ་ཏུ་ཕྱིན་པ་
བརྒྱད་ཁྲི་བཞི་སྟོང་ཞེས་བྱའོ། ། ཞེས་པ་ལྟར། རྒྱ་ནག་འགྲེལ་ཆེན་
ལས། བསྐལ་བ་བཟང་བོའི་མདོ་ལས། སྒོ་སུམ་བརྒྱ་ལྔ་བཅུ་བོ་རེ་



༄༅། །རྗེ་ལྷ་མོའི་བློ་བཟང་ཚུལ་ཁྲིམས་རྒྱ་མཚོའི་འདུལ་བ། 17
རེ་ལ་ཕ་རོལ་ཏུ་ཕྱིན་པ་དྲུག་ཡོད་པ་དེས་ན་ཕ་རོལ་ཏུ་ཕྱིན་པ་ཉིས་
སྟོང་ཆིག་བརྒྱ་ཉིད་དུ་འགྱུར་ཏེ། གཉེན་པོ་དེ་དག་འབྱུང་བ་ཆེན་
པོ་བཞི་དང་། ཞེ་སྡང་དྲུག་གི་ནང་དུ་རབ་ཏུ་སྦྱོར་བས་ཉིས་ཁྲི་ཆིག་
སྟོང་ཉིད་དུ་འགྱུར་ལ། དེ་བཞིན་དུ་འདོད་ཆགས་ལ་སོགས་པའི་
ནད་རྣམ་པ་བཞིའི་ཕྱིར་བརྒྱད་ཁྲི་བཞི་སྟོང་ཉིད་དུ་འགྱུར་རོ། །ཞེས་
པ་གུང་བསྒྲིགས་ཏེ་ཤེས་བར་བྱའོ། ། གསུང་རབ་ཡན་ལག་བཅུ་་་་
གཉིས་ཀྱི་ངོས་འཛིན་དང་མཚན་གཞི་སོགས་ལ་མི་མཐུན་པ་མང་
ཞིང་། གསུང་དབྱངས་དྲུག་ཅུའི་ངོས་འཛིན་ས་སྡེ་དང་འབུམ་ཊིཀ་
མདོ་སྡེ་རྒྱན་གྱི་འགྲེལ་བ་རྣམ་བཤད་རིགས་པ་རྣམས་མཐུན་ཡང་
གསང་བ་བསམ་གྱིས་མི་ཁྱབ་པའི་མདོར་དྲུག་ཅུ་རྩ་བཞིར་གསུངས་པ་
དཔྱད་དགོས་ཏེ། ཐོགས་མེད་དང་དབྱིག་གཉེན་འཕགས་གྲོལ་་་
སོགས་ཀྱིས་མདོ་དེ་ལས་ཡན་ལག་དྲུག་ཅུ་བཤད་པར་གསུངས་པའི་
ཕྱིར། བཀའ་ཐམས་ཅད་བརྗོད་བྱའི་སྒོ་ནས་སྡེ་སྣོད་གསུམ་དུ་འདུ་
ཞིང་གདུལ་བྱའི་སྒོ་ནས་ཐེག་པ་ཆེ་ཆུང་གི་སྡེ་སྣོད་གཉིས་སུ་འདུས་
སོ། །བཀའ་བསྡུ་རིམ་པ་གསུམ་བྱུང་བའི་དང་བོ་སྟོན་པ་འདས་ལོའི་
དབྱར་གྱི་སྦྱིན་བདག་མ་སྐྱེས་དགྲས་མཛད་དེ། ་ཀུན་དགའ་བོ་དང་།
ཉེ་བར་འཁོར་དང་། འོད་སྲུངས་ཆེན་པོ་གསུམ་གྱིས་རིམ་བཞིན་
མདོ་སྡེ། འདུལ་བ། མངོན་པ་རྣམས་བསྡུས་སོ། །གཉིས་པ་སྟོན་
པ་འདས་ནས་ལོ་བརྒྱ་དང་བཅུ་ལོན་པའི་དུས་སུ་ཡུལ་ཡུངས་བ་ཅན་
དུ་དགེ་སློང་མང་བོས་མི་རུང་བའི་གཞི་བཅུ་སྤྱད་པ་དགྲ་བཅོམ་པ་



18
༄༅། །གནའ་དཔེ་གཅེས་བསྡུས་དཔེ་ཚོགས།
ཐམས་ཅད་འདོད་དང་གྲགས་པ་སོགས་ཀུན་དགའ་བོའི་མཁན་བུ་
དགྲ་ བཅོམ་པ་བདུན་བརྒྱས་སུན་ཕྱུང་ནས་ སྡེ་སྣོད་གསུམ་བསྡུས་་་
སོ། ། བཀའ་བསྡུ་གསུམ་པ་ལ་བཤད་ཚུལ་མི་མཐུན་པ་དུ་མ་བྱུང་སྟེ།
སྟོན་པ་འདས་ནས་ལོ་སུམ་བརྒྱ་ན་སྡེ་བ་བཅོ་བརྒྱད་མི་མཐུན་པ་བྱུང་
ཚེ་ཀྲི་ཀྲིའི་རྨི་ལམ་གྱི་མདོ་དྲངས་ནས་དགྲ་བཅོམ་པ་དང་སོ་སྐྱེའི་པཎྜི་
ཏ་མང་བོས་ཛ་ལན་དྷ་རར་བསྡུས་པར་བཞེད་པ་དང༌། གཞན་
རྟོག་གེ་འབར་བ་ སོགས་ཀྱི་བཤད་ཚུལ་མང་ཡང་མ་སྤྲོས། སྡོམ་
གསུམ་རབ་དབྱེའི་ལྷ་ཆེན་པོ་དང་རྟོག་གེ་འབར་བའི་དགེ་སློང་བཟང་
པོ་འདྲ་བར་ལུང་རིགས་གཏེར་མཛོད་ལས་གསུངས་སོ། ། བམ་ལྔ་
ལས། དེ་དག་ཡང་དག་པར་བསྡུ་བ་ཡང་བཅོམ་ལྡན་འདས་་་་་
བཞུགས་པའི་ཚེ་དང༌། ཡོངས་སུ་མྱ་ངན་ལས་འདས་པའི་འོག་ཏུ་
ཡང་ དག་ པར་ སྡུད་ པ་ ལྔ་ བརྒྱ་ བ་ དང༌། བདུན་ བརྒྱ་ བ་ དང་།
བཞི་བརྒྱ་བ་ཞེས་བྱ་བ་ལ་སོགས་པས་ཡུལ་དུས་གང་དུ་གང་གི་ཚེ་ཇི་
ལྟར་ཡང་དག་པར་བསྡུས་པའི་ལོ་རྒྱུས་ནི་བདེ་བར་གཤེགས་པའི་ལུང་
ཉིད་ལས་གསུངས་པ་བཞིན་ནོ། ། ཞེས་འབྱུང་བ་ཡང་ཕལ་ཆེར་གོང་
གི་ཚུལ་དེ་ལྟར་ཡིན་ཞིང་། རྒྱས་པར་མ་སྤྲོས་ལ་མདོ་དང་ལུང་
རིགས་གཏེར་མཛོད་བུ་སྟོན་ཆོས་འབྱུང་བདེ་ལེགས་ཉི་མའི་འདུལ་བ་
སོགས་སུ་གསལ་ཞིང་འདྲ་མིན་སྣ་ཚོགས་འདུག་པས་དེ་དག་ཏུ་བལྟ་
བར་བྱའོ། །ཁ་ཅིག་བསྡུ་བ་གསུམ་པ་ཡན་ལ་བཀའ་རྣམས་ཡི་གེར་
བྲིས་པ་མེད་ཟེར་བ་མི་འཐད་དེ། འཇམ་དཔལ་རྩ་རྒྱུད་ལས། མ་



༄༅། །རྗེ་ལྷ་མོའི་བློ་བཟང་ཚུལ་ཁྲིམས་རྒྱ་མཚོའི་འདུལ་བ། 19
སྐྱེས་དགྲའི་བུ་ཨུ་བ་ཞེས་བྱ་བས་སངས་རྒྱས་ཀྱི་གསུང་རབ་ཡི་གེར་
འདྲི་བར་འགྱུར་རོ། ། ཞེས་དང་། འགྲེལ་ཆེན་དྲི་མེད་འོད་ལས།
སྡུད་པར་བྱེད་པ་པོ་དག་གིས་ཐེག་པ་གསུམ་གླེགས་བམ་ལ་བྲིས་ཏེ།
ཞེས་གསུངས་པའི་ཕྱིར། དེ་ནས་བསྟན་པ་གནས་ཚད་ལ། ཕྲན་
ཚེགས་ལས་བསྟན་པ་ལོ་སྟོང་དང་། བསྐལ་བཟང་ལས་བསྟན་པ་
ཡང་དག་ལྔ་བརྒྱ་དང་གཟུགས་བརྙན་ལྔ་བརྒྱ་སྟེ་སྟོང་གནས་ པར་
བཤད། གསེར་ཕྲེང་ཅན་གྱི་རྟོགས་པ་བརྗོད་པ་ལས་ཀྱང༌། ཤཱཀྱ་
ཐུབ་པའི་བསྟན་པ་ལོ་སྟོང་དུ་གནས་ཤིང་། ཞེས་དང༌། མཛོད་
རང་འགྲེལ་ལས། དེ་དག་ཀྱང་ལོ་སྟོང་དུ་གནས་སོ། ། ཞེས་་་་་་་
གསུངས་ཤིང་། པད་དཀར་ལས། བདག་མྱ་ངན་ལས་འདས་་
ནས་ལོ་སྟོང་དུ་དམ་པའི་ཆོས་གནས་པར་གྱུར་ཅིག ལོ་ལྔ་བརྒྱར་
དམ་པའི་ཆོས་ཀྱི་གཟུགས་བརྙན་གནས་པར་གྱུར་ཅིག ཅེས་སྟོང་
དང་ལྔ་བརྒྱར་གནས་པར་གསུངས། ཟླ་བའི་སྙིང་བོའི་མདོ་ལས།
ང་མྱ་ངན་ལས་འདས་ནས་དམ་པའི་ཆོས་ཀྱི་གཟུགས་བརྙན་ལོ་ཉིས་
སྟོང་གནས་པར་འགྱུར་རོ། ། ཞེས་ སོགས་བཤད་ཚུལ་མང་ཡང་་་་་
དགོངས་གཞི་སྒྲུབ་པ་ཉམས་པ་སོགས་ལ་དགོངས་པའི་ཕྱིར་ཏེ་ཐུབ་
དགོངས་ལས། དམ་པའི་ཆོས་ཉམས་པ་ནི་སྒྲུབ་པ་ཡོངས་སུ་ཉམས་
པ་ཡིན་ནོ། ། ཞེས་སོ། ། དགོས་པ་གདུལ་བྱ་སྐྱོ་བ་བསྐྱེད་པའི་ཆེད་
ཡིན་ལ། དངོས་ཟིན་ལ་ལུང་རིགས་གཉིས་ཀས་གནོད་དེ། ལྷ་མོ་
དྲི་མ་མེད་པས་ཞུས་པ་ལས། ལོ་ཉིས་སྟོང་ལྔ་བརྒྱ་ན་གདོང་དམར་



20 ༄༅ ། །གནའ་དཔེ་གཅེས་བསྡུས་དཔེ་ཚོགས།
ཅན་ གྱི་ ཡུལ་ དུ་ དམ་ པའི་ ཆོས་ རྒྱས་ པར་ འགྱུར་ རོ། ། ཞེས་ དང་།
ཤེར་མདོ་ལས་ལྔ་བརྒྱ་ཐ་མའི་ཚེ་བསྟན་པ་བྱང་ནས་བྱང་དུ་དར་བར་
འགྱུར་རོ། །ཞེས་དང་། འཇམ་དཔལ་རྩ་རྒྱུད་ལས། རྒྱ་གར་བལ་
བོ་ བོད་ རྒྱ་ལི་ སོགས་ སུ་ བསྟན་ འཛིན་ དུ་ མ་ ལུང་ བསྟན་ པ་ དང་།
དུས་འཁོར་ལས། དུས་བཞི་ཆེ་ཆུང་གཉིས་བཤད་པ་དང༌། གང་
སྤེལ་སོགས་ཀྱིས་གནོད་པའི་ཕྱིར་དང༌། རིགས་པ་དེང་དུས་ཡང་སྡེ་
སྣོད་གསུམ་གྱི་འཆད་ཉན་དང༌། བསླབ་པ་གསུམ་གྱི་ཉམས་ལེན་
རྣམ་དག་ཚུལ་བཞིན་བྱེད་པའི་བསྟན་འཛིན་གསེར་གྱི་རི་བོ་ལྟ་བུ་
ཤིན་ཏུ་མང་བ་མངོན་སུམ་གྱིས་གྲུབ་པའི་ཕྱིར། དེས་ན་རང་ལུགས་
འབུམ་ཊིཀ་ལས། ལྔ་བརྒྱ་བ་ཕྲག་བཅུར་གནས་པས་དང་བོ་ལ་དགྲ་
བཅོམ་པ། གཉིས་པ་ལ་ཕྱིར་མི་འོང་། གསུམ་པ་ལ་འབྲས་བུ་དང་
བོ་གཉིས་འབྱུང་པ་ཤས་ཆེ་བས་དེ་དག་འབྲས་བུའི་དུས་དང་བཞི་བ་
ལ་ཤེས་རབ། ལྔ་བ་ལ་ཏིང་འཛིན། དྲུག་པ་ལ་ཚུལ་ཁྲིམས་ལ་སློབ་
པ་ཤས་ཆེ་བས་དེ་དག་སྒྲུབ་པའི་དུས་དང༌། བདུན་པ་ལ་མངོན་པ།
བརྒྱུད་པ་ལ་མདོ་སྡེ། དགུ་བ་ལ་འདུལ་བ་ཤས་ཆེར་སྤྱོད་པས་དེ་
དག་ལུང་གི་དུས་དང་། བཅུ་བ་ནི་རྟགས་ཙམ་འཛིན་པའོ། །ཞེས་
གསུངས་པ་ལྟར་རོ། ། དེ་ཡང་སྡེ་སྣོད་གསུམ་ལས་གཙོ་བོ་འདུལ་བ་
ཡིན་ཏེ། འདུལ་བར་བསྟོད་པ་ལས། ཇི་ལྟར་ས་ནི་སྐྱེ་དགུ་རྣམས་ཀྱི་
འབྱུང་འཇུག་གི་གཞི་དང་རྟེན་ཡིན་པ་དེ་བཞིན་དུ། ཚིག་དོན་གྱི་
འདུལ་བ་འདིའང་སྡོམ་བརྩོན་རྣམས་ཀྱི་ཐོས་བསམ་དང་ཉམས་ལེན་



。
。
༄༅། །རྗེ་ལྷ་མོའི་བློ་བཟང་ཚུལ་ཁྲིམས་རྒྱ་མཚོའི་འདུལ་བ། 21 །
གྱི་གཞི་ཡིན་ལ། ས་གཞི་དེ་ལས་འབྲས་བུ་སྣ་ཚོགས་པ་སྐྱེ་བར་འགྱུ
ར་བ་ཇི་ལྟ་བ་དེ་བཞིན་དུ་ཚིག་དང་དོན་གྱི་འདུལ་བ་ལ་ཐོས་བསམ་
དང་ཉམས་ལེན་བྱས་པ་དེ་ལས་བསོད་ནམས་རྣམས་ཀྱང་སྐྱེ་ཞིང་།
སོ་ཐར་གྱི་ཚུལ་ཁྲིམས་ནི་མདོ་སྔགས་ཀྱི་ཡོན་ཏན་ཀུན་གྱི་གནས་སུ་
ཐུབ་པ་སངས་རྒྱས་བཅོམ་ལྡན་འདས་ཀྱིས་དགོངས་ཤིང་མཁྱེན་ལ།
ཚུལ་ཁྲིམས་དེ་ཡི་གནས་སམ་གཞི་ནི་འདུལ་བ་ཡིན་པར་གསུངས་པ་
དང༌། སངས་རྒྱས་ཀྱི་བསྟན་པའི་ནང་མཛོད་མཆོག་འདུལ་བའི་
ལག་ལེན་རྫོགས་པ་འདི་གནས་པ། དེ་སྲིད་དུ་སྟོན་པའི་དམ་ཆོས་
ཀྱི་སྒྲོན་མེ་འདི་ནི་གནས་པར་འགྱུར་ཞིང་། འདུལ་བའི་ལག་ལེན་
དང༌། དེ་ལ་ནན་ཏན་བྱེད་པ་མེད་ན་དམ་པའི་ཆོས་མི་གནས་པར་
འགྱུར་ཞེས་ལུང་ཞུ་བ་ལས་གསུངས་པ་བཞིན་ནོ། །འདུལ་བའི་སྡེ་
སྣོད་དེ་ལ། རྩ་བའི་མདོ་དང་། བཤད་པའི་མདོ་དང༌། ཕྱོགས་
མཐུན་གྱི་མདོ་དང༌། དེ་དག་གི་དགོངས་འགྲེལ་གྱི་བསྟན་བཅོས་
བཞི་ཡོད་པ་ལས་དང་བོ་རྩ་བའི་མདོ་ལ་ཕའི་ལྟུང་བ་ཉིས་བརྒྱ་ང་
གསུམ་དང་། རྩོད་པ་ཞི་བྱེད་ཀྱི་ཆོས་བདུན་གཙོ་བོར་སྟོན་པའི་
ཕའི་སོ་ཐར་གྱི་མདོ་ཟློ་ཀ་བརྒྱ་ཕྲག་བདུན་ལ་བམ་པོ་གཉིས་བྱས་པ་
དང་། མའི་ལྟུང་བ་སུམ་བརྒྱ་རེ་བཞི་གཙོ་བོར་སྟོན་པའི་མའི་སོ་
ཐར་གྱི་མདོ་བློ་ཀ་བརྒྱ་ཕྲག་བརྒྱད་ལ་ བམ་པོ་གཉིས་བྱས་པ་དང་་
གཉིས་ཡོད། གཉིས་པ་བཤད་པའི་མདོ་ལ། ལུང་གཞི་ཟློ་ཀ་སུམ་
ཁྲི་ཉིས་སྟོང་བདུན་བརྒྱ་བམ་པོ་བརྒྱ་དང་དགུ་ཡོད་པ་དཔལ་བརྩེགས་



22 ༄༅། །གནའ་དཔེ་གཅེས་བསྡུས་དཔེ་ཚོགས།
ཀྱིས་བསྒྱུར་བ་དང་། ཕའི་རྣམ་འབྱེད་ཀློ་ཀ་ཉིས་ཁྲི་བཞི་སྟོང་དགུ་
བརྒྱ་བམ་པོ་གྱ་གསུམ་ཡོད་པ་ཀླུའི་རྒྱལ་མཚན་གྱིས་བསྒྱུར་བ་དང༌།
མའི་རྣམ་འབྱེད་ཀློ་ཀ་སྟོང་ཕྲག་བརྒྱུད་དང་གཞི་བརྒྱ་བམ་པོ་ཉེར་
བརྒྱད་ཡོད་པ་དཔལ་གྱི་ལྷུན་པོ་དང་དཔལ་བརྩེགས་ཀྱིས་བསྒྱུར་བ་
དང༌། བོད་དུ་འགྱུར་བའི་མའི་རྣམ་འབྱེད་འདི་ཐམས་ཅད་ཡོད་སྨྲ་
བའི་གཞུང་མིན་ཏེ། མའི་སོ་ཐར་དང་འདི་གཉིས་སྡོམ་ཚིག་ལྟུང་
བའི་གྲངས། གོ་རིམ། ལྟུང་བའི་ངོ་བོ་སོགས་མི་མཐུན་པ་དུ་མ་
ཡོད་པའི་ཕྱིར་ཞེས་བུ་སྟོན་རིན་པོ་ཆེ་དང་སྐྱེད་ཚལ་མཁན་པོས་་་
གསུངས་སོ། ། ལུང་ཕྲན་ཚེགས་ལ་ མཆིམས་ཕུའི་དཀར་ཆག་དང་
དཀར་ཆག་ལྡན་དཀར་མ་སོགས་ཀྱི་བཤད་ཚུལ་མང་ཡང་ཚུལ་ཁྲིམས་
བསྐྱངས་ཀྱི་འགྲེལ་བ་དང་གཏུགས་ན་ཀློ་ཀ་སྟོང་ཕྲག་བཅུ་བདུན་དང༌
བདུན་བརྒྱ་བམ་པོ་ང་དགུ་བ་དཔལ་འབྱོར་ གྱིས་ བསྒྱུར་ བ་ད ང་།
ཞུ་བ་རྫོགས་པ་བམ་པོ་ང་གསུམ། ཞུ་བ་མ་རྫོགས་པ་བམ་པོ་བཅུ་
གཉིས་པ་གཉིས་ལ་གཞུང་བླ་མའམ་དམ་པ་ཞེས་གྲགས་པ་སྟེ་ལུང་སྡེ་
བཞི་ཡོད་དོ། ། ཁ་ ཅིག་སོ་ཐར་གཉིས་དགྲ་བཅོམ་པ་ཆོས་ཀྱི་ཚོང་་
དཔོན་གྱིས་མཛད་ཟེར་བ་མི་འཐད་པར་རྣམ་འབྱེད་ཀྱིས་འགྲུབ་་་
བོ། ། ལུང་གཞི་དང་བོར་བྱས་པ་གཞིའི་སྐད་དོད་དང་མདོ་རྩའི་་་
འགྲེལ་རིམ་གྱི་གནད་ཀྱིས་ཡིན་ལ། བམ་ལྔ་ལས། འདུལ་བའི་སྡེ་
སྣོད་ ནི་ དུམ་ བུ་ བཞི་ སྟེ། འདུལ་ བ་ རྣམ་ པར་ འབྱེད་ པ་ དང་།
འདུལ་བ་གཞི་དང་། འདུལ་བ་ཕྲན་ཚེགས་དང༌། འདུལ་བ་་་



༄༅། །རྗེ་ལྷ་མོའི་བློ་བཟང་ཚུལ་ཁྲིམས་རྒྱ་མཚོའི་འདུལ་བ། 23
གཞུང་དམ་པའོ། །ཞེས་དང་། ཊཱིཀྐ་ལས། འདུལ་བ་ཞེས་བྱ་བ་
ཡང་རྣམ་པར་འབྱེད་པ་ལ་སོགས་པ་དག་ཡིན་པར་བལྟ་སྟེ། ཞེས་
སོགས་ལ་བརྟེན་ནས་རྣམ་འབྱེད་དང་བོ་བྱེད་དགོས་པར་འདོད་པ་
ཡོད་ཀྱང་ངེས་ཅན་ཡིན་ནོ། །ལུང་སྡེ་བཞིའི་དང་བོ་གཞིའི་སྐབས་སུ་
ནི་གཞི་བཅུ་བདུན་སྟོན་པས་གཞི་གསུམ་དང་འབོག་ཆོག་སོགས་རྩ་
བར་བྱས་ནས་སྟོན་པ་སྟེ། ལུང་གཞིའི་བར་གྱི་སྡོམ་ཚིག་ལས་འབྱུང་
བ་ལྟར་རབ་བྱུང་གི་གཞི་དང་། གསོ་སྦྱོང་གི་གཞི་དང་། ནི་ཞེས་
པ་ཁ་སྐོང་ངོ༌། །དགག་དབྱེའི་གཞི་དང་། དབྱར་གྱི་གཞི་དང༌། ཀོ་
ལྤགས་ཀྱི་གཞི་དང་། སྨན་གྱི་གཞི་དང་། གོས་ཀྱི་གཞི་དང་།
སྲ་བརྐྱང་གི་གཞི་དང་། གོ་ཤཱམ་བིའི་དགེ་སློང་རྣམས་ཡངས་ཅན་
པའི་དགེ་སློང་གིས་གནས་དབྱུང་བྱས་ཏེ་རྩོད་པ་ཆེན་པོར་གྱུར་པས།
ལས་ཕྱེ་བ་ཕྱིར་བཅོས་པའི་ཐབས་སྟོན་པའི་གཞི་ལ་ཀོ་ཤཱམ་བིའི་གཞི་
ཞེས་བཏགས་པ་དང་། ལས་ཀྱི་གཞི་དང་། དམར་སེར་ཅན་གྱིས་
འཐབ་སྲོལ་བྱེད་པ་ལ། བསྡིགས་པ་ནན་ ཏུར་སོགས་ཀྱིས་ཕྱིར་་་
བཅོས་ཚུལ་སྟོན་པའི་གཞི་ལ་དམར་སེར་ཅན་ཞེས་བཏགས་པའི་གཞི་
དང་། ལྟུང་བ་བྱུང་བའི་གང་ཟག་གིས་ལྟུང་བ་བཅས་པའི་ཞག་
གྲངས་སྟོན་པ་གང་ཟག་གི་གཞི་དང་། སྤོ་མགུ་དབྱུང་གསུམ་སྤྱོད་
ཚུལ་སྟོན་པ་ལ། ཕྱོགས་གཅིག་གི་མིང་གིས་སྤྲོ་བའི་གཞི་ཞེས་་་་་
བཏགས་པ་དང་། སྐབས་མི་འབྱེད་ན་མི་སྨྲ་བ་དང༌། གདམས་
ངག་བཞག་པ་དང་། གསོ་སྦྱོང་བཞག་པ་དང༌། དགག་དབྱེ་



24 ༄༅ ། །གནའ་དཔེ་གཅེས་བསྡུས་དཔེ་ཚོགས།
བཞག་པ་སོགས་ཆོས་དང་ལྡན་མི་ལྡན་གྱི་དབྱེ་བ་རྒྱས་པར་སྟོན་པའི་
གཞི་དང༌། གནས་མལ་གྱི་གཞི་དང་ནི། རྩོད་པའི་གཞི་དང་།
སྟེ་ཞེས་པ་ལྷག་མ་འདྲེན་པ་ཡིན་ལ། དགེ་འདུན་དབྱེན་གྱི་གཞི་
རྣམས་བསྡུས་ཏེ་སྟོན་པའོ། ། གཞུང་དམ་པ་ལས་གཞི་བཅོ་བརྒྱད་དུ་
གསུངས་པའི་དོན་འགྲེལ་ཆུང་ལས། རབ་བྱུང་གི་གཞི་ལ་རབ་བྱུང་
དང༌། བསྙེན་རྫོགས་དང་། གནས་ཀྱི་སྐབས་གསུམ་ཐ་དད་དུ་
དབྱེ་བ་ཡིན་ཞེས་བཤད་པ་མི་འཐད་དེ། གཞི་བཅུ་དགུར་ཐལ་བའི་
ཕྱིར། དེ་ན་ཞིབ་ཆ་གཞི་སྨད་དུ་འཆད་པར་འགྱུར་རོ། །
གཉི ས་པ་རྣམ་འབྱེད་ཀྱི་སྐབས་སུ་ ཕའི་ཁྲིམས་ཉིས་བརྒྱ་ང་
གསུམ་དང་། མའི་ཁྲིམས་སུམ་བརྒྱ་རེ་བཞི་བོ་རྣམས་ཀྱི་གླེང་གཞི།
ངོ་བོ། ཡན་ལག ལྟུང་བ་ལྟུང་མེད་ཀྱི་རྣམ་བཞག་ བཅས་པའི་
ཕན་ཡོན་སོགས་རྩ་བར་བྱས་ནས་སྟོན་པ་ཡིན་ལ། གཞུང་བླ་མས་
རྣམ་འབྱེད་ཀྱི་ལྟུང་བ་སྡེ་ལྔའི་དང་བོ་བཞི་དང༌། ལུང་གཞིའི་གཞི་
བཅུ་བདུན་གྱི་དོན་ཞུ་བ་དང་ལན་གྱི་སྒོ་ནས་ཞིབ་ཏུ་འ གྲེལ་ཞིང་།
ཕྲན་ཚེགས་ཀྱིས་དེ་རྣམས་ཀྱི་མ་ཚང་བ་ཁ་བསྐང་བས་འགྲེལ་བཤད་
ལྟ་བུ་ཡིན་པའི་ཚུལ་ཤེས་པར་བྱའོ། །
གསུམ་པ་ཕྱོགས་མཐུན་གྱི་མདོ་ལ། སྦྱངས་བའི་ཡོན་ཏན་སྟོ
ན་པའི་མདོ་དང༌། དགེ་སློང་ལ་རབ་ཏུ་གཅེས་པའི་མདོ། ཚུལ་
ཁྲིམས་ཡང་དག་པར་ལྡན་པའི་མདོ། ལྟུང་བ་སྡེ་ལྔའི་དགེ་མི་དགེ་
བསྟན་པའི་མདོ། ཚུལ་ཁྲིམས་འཆལ་བའི་རྣམ་སྨིན་བསྟན་པའི་



༄༅། །རྗེ་ལྷ་མོའི་བློ་བཟང་ཚུལ་ཁྲིམས་རྒྱ་མཚོའི་འདུལ་བ། 25
མདོ། མཁར་གསིལ་གྱི་མདོ་དང་། དེ་འཆད་པའི་ཀུན་ཏུ་སྤྱོད་པ་
སྟོན་པའི་མདོ་གཉིས་བམ་པོ་གཅིག་ཡོད་པ། གཎྜིའི་མདོ་ཤོ་ལོ་ཀ་
བཅུ། གཎྜིའི་དུས་ཀྱི་མདོ་སོགས་ཡིན་ནོ། །
བཞི་ བ་ དགོངས་འགྲེལ་ལ། མདོའི་ དགོངས་ འགྲེལ་དང་།
བསྟན་བཅོས་ཀྱི་དགོངས་འགྲེལ་གཉིས་ལས། མདོའི་དགོངས་
འགྲེལ་ལ་སྤྱི་དང་བྱེ་བྲག་གི་དགོངས་འགྲེལ་གཉིས་ཡོད། དང་བོ་
སྤྱིའི་དགོངས་འགྲེལ་ཡོད་དེ། སྟོན་པ་འདས་པའི་ཕྱི་ལོར་ཉེར་སྦས་
དང་ཞི་ལྡན་སོགས་ལྔ་བརྒྱས་མཛད་པའི་བསྟན་བཅོས་བྱེ་བྲག་བཤད་
མཛོད་དུ་གྲགས་པ་ཤོ་ལོ་ཀ་འབུ་མ་གཅིག་ཡོད་པའི་ནང་གི་ཉེར་སྦས་
ཀྱིས་མཛད་པར་འོད་ལྡན་དུ་བཤད་པའི་འདུལ་བ་བྱེ་བྲག་ཏུ་བཤད་
པ་དང་། བམ་ལྔར་འདིའི་བཤད་པ་བཀོད་ཀྱང་བོད་དུ་འགྱུར་བ་
མ་མཐོང་། བུ་སྟོན་རིན་པོ་ཆེས་བྱེ་བྲག་བཤད་པ་ཟེར་དགོས་ཀྱི་
བཤད་མཚོ་དང་བཤད་མཛོད་ཟེར་བ་མི་འཐད་པར་གསུངས་ཀྱང་
རྒྱལ་སྲས་མར་བཤད་མཚོ་ཞེས་འབྱུང་ཞིང་། གཞུང་ཕལ་ཆེར་ལས་
བཤད་མཚོ་དང་བཤད་མཛོད་ཁྱད་མེད་དུ་འབྱུང་ལ། གྲུབ་མཐའ་
ཆེན་མོར། ཁ་ཅིག་བཤད་མཚོ་མིན་ཟེར་བ་མི་འཐད་དོ། ། ཞེས་
གསུངས་སོ། །གཏན་ལ་དབབ་པ་བསྡུ་བའི་ནང་ཚན་གྱི་ཐོགས་མེད་
ཀྱིས་མཛད་པའི་འདུལ་བ་བསྡུས་པ་དང༌། ཡོན་ཏན་འོད་ཀྱི་མདོ་
རྩ་བ། ལས་བརྒྱ་རྩ་སྟོན་པའི་ཀརྨ་ཤ་ཏ མ་བམ་པོ་དགུ་བ་དང་།
ཤཱཀྱ་འོད་ཀྱིས་དགེ་ཚུལ་གྱི་བསླབ་བྱ་སྟོན་པའི་སུམ་བརྒྱ་བ་རྩ་བ་དང༌།
ir
ir
icois



26 ༄༅། །གནའ་དཔེ་གཅེས་བསྡུས་དཔེ་ཚོགས།
དེའི་རང་འགྲེལ་འོད་ལྡན་དེའི་འགྲེལ་བཤད་དུལ་ལྷའི་སློབ་ཕན་དང༌།
ཁ་ཆེ་འདུས་བཟང་གིས་མཛད་པའི་དགེ་ཚུལ་གྱི་བསླབ་བྱ་སྟོན་པའི་
ཀཱ་རི་ཀ་ལྔ་བཅུ་བ་དང༌། རྣམ་འབྱེད་ཀྱི་དོན་བསྡུས་ནས་སྟོན་པ་
དགྲ་བཅོམ་པ་ས་ག་ལྷས་མཛད་པའི་མེ་ཏོག་ཕྲེང་རྒྱུད་སོགས་ཀྱང་དེ་
ཡིན་པའི་ཕྱིར། །
གཉིས་པ་མདོ་སོ་སོའི་འགྲེལ་བ་ཡོད་དེ། སོ་སོར་ཐར་བའི་
མདོའི་འགྲེལ་བ་ཁྱད་པར་བཤེས་གཉེན་གྱིས་མཛད་པའི་འདུལ་བ་
ཀུན་ལས་བཏུས་པ། དྲི་མེད་བཤེས་གཉེན་གྱིས་མཛད་པའི་བམ་པོ་
ལྔ་བཅུ་བ། སློབ་དཔོན་དཔའ་བོས་མཛད་པའི་སོ་ ཐར་གཞུང་་་་
འགྲེལ། དཱ་ན་ཤཱི་ལའི་ཚིག་གི་བརྗེད་བྱང། དགེ་ལེགས་བཤེས་གཉེན་
གྱི་ཚིག་གི་དགའ་བསྐྱེད། སློབ་དཔོན་སྦྲང་མའི་རྐང་བུ་ཅན་གྱི་མའི་
སོ་ཐར་གྱི་འགྲེལ་བ། སོ་ཐར་གྱི་འགྲེལ་བ་མཛད་བྱང་མེད་པ་གླང་
བོ་ཆེའི་ཆུ་འཐུང་དུ་གྲགས་པ་ཆེ་བ། དེ་ཆུང་བ་གཉིས་སོགས་སུ་
ཡོད་པ་ལས་འདུལ་བ་ཀུན་ལས་བཏུས་དང་སྦྲང་རྐང་ཅན་གྱི་འགྲེལ་
བ་གཉིས་ལྟར་སྣང་དང་། གཞན་དྲུག་ཡང་དག་ཡིན་ལ་བསྡོ་མས་
ན་བརྒྱུད་ཡོད་དོ། ། དགེ་ལེགས་བཤེས་གཉེན་གྱི་གཞི་དང་ཞུ་འགྲེལ་
བསྒྱུར་ འཕྲོ་ ཅན་ དང༌། དུལ་ བ་ ལྷའི་ རྣམ་ འབྱེད་ ཀྱི་ འགྲེལ་ བ།
སློབ་དཔོན་ཚུལ་ཁྲི མས་བསྐྱངས་ཀྱིས་མཛད་པ་ཡི་ཕྲན་ཚེགས་སྒོ་
བརྒྱུད་དམ་ལེའུ་བརྒྱད་ཀྱི་འགྲེལ་བ་དང་། དེའི་མཛད་པའི་ཞུ་
འགྲེལ་སོགས་ཡོད་པའི་ཕྱིར། ཕྲན་ཚེགས་ སྒོ་བརྒྱ ད་ཀྱ ང་ཕྲན་་་་



༠29。
。
་
r༡。
༠
༠
༄༅། །རྗེ་ལྷ་མོའི་བློ་བཟང་ཚུལ་ཁྲིམས་རྒྱ་མཚོའི་འདུལ་བ། 27
ཚེགས་སུ་ཡོངས་སུ་གྲགས་པ་དང་མ་གྲགས་པའི་འདྲེན་ཚུལ་གཉིས་
ཡོད་པའི་དང་བོ་ལ་ཕྲན་ཚེགས་ཀྱི་ལེའུ་བརྒྱད་འདྲེན་ལ། ཕྱི་མ་ལ་
གཞུང་དམ་པའི་ལེའུ་ཞུ་བ་དང་། འདུལ་བྱེད་དང༌། གཅིག་ལས་
འཕྲོས་པ་དང་། ལྔ་ཚན་དང་། བཅུ་དྲུག་ཚན་པ་དང༌། གླེང་
གཞི་དང༌། སིལ་བུ་དང༌། གཏ མ་གྱི་གཞི་དང་། བྲམ་ཟེ་བུ་
མོས་ཞུས་པ་དང༌། མ་མོའི་ལེའུ་དང་བཅས་ལུང་བླ་མའི་ལེའུ་
བཅུའི་དང་བོ་ཞུ་བ་དང་འདུལ་བྱེད་གཉིས་དོར་བའི་ལྷག་མ་གཞན་
བརྒྱད་མདོ་རྩ་བ་འདིར་ཕྲན་ཚེགས་ཀྱི་བཤད་པའི་སྐབས་སུ་བསྡུས་
པའི་ཕྱིར་ན་དེ་བརྒྱད་འདྲེན་པར་བ ཤ ད་དོ། ། གཉིས་པ་བསྟན་་་
བཅོས་མདོ་རྩ་བའི་དགོངས་འགྲེལ་ཡོད་དེ། དེའི་རང་འགྲེལ་ཉིད་
ཀྱི་རྣམ་ བཤད་ཅེས་པ་དང༌། མདོ་རྩ་བའི་རྒྱ་ཆེར་འགྲེལ་ཆོས་་་་
བཤེས་ཀྱིས་མཛད་པ་དང༌། འགྲེལ་ཆུང་ཡོན་ཏན་འོད་མར་གྲགས་
པ་ དང་། ཤེས་ རབ་བྱེད་ པའི་ འགྲེལ་ཆུང་དང་བཞི་ཡོད་དོ། །
གསུམ་པ་འདི་ཐེ་ཚོམ་ཅན་དུ་བུ་དང་ཀུན་མཁྱེན་གྱིས་གསུངས་ལ།
བདེ་ལེགས་ཉི་མས་འདི་དང་རྒྱ་ཆེར་འགྲེལ་གཉིས་ཀ་བོད་ཀྱི་ཟིན་
བྲིས་སུ་བཤད་ཅིང་། དཔོན་སློབ་བྱམས་པ་རིན་པོ་ཆེས་འགྲེལ་ཆུང་
བོད་གཞུང་དུ་གསུངས་སོ། །
དེ་ལྟར་འདུལ་བའི་སྡེ་སྣོད་རྒྱ་མཚོ་ལྟ་བུ་ལས་ཚིག་མདོར་་་་་
བསྡུས་པས་དོན་རྒྱ་ཆེན་སྟོན་པ་སློབ་དཔོན་ཡོན་ཏན་འོད་ཀྱི་མདོ་རྩ་
བའི་དོན་བཤད་པ་ལ། མཚན་གྱི་དོན། འགྱུར་ གྱི་ཕྱག་དང་་་་



28 ༄༅ ། །གནའ་དཔེ་གཅེས་བསྡུས་དཔེ་ཚོགས།
གཞུང་གི་དོན་དང༌། མཇུག་གི་དོན་དང་བཞི་ལས་དང་བོ་གཉིས་
སླ་ཞིང་། འདུལ་བ་ལ་ཐེག་ཆེན་མན་ངག་གི་མདོ་ལས། འདུལ་བ་
ནི་དེ་བཞིན་གཤེགས་པས་གཉིས་འཐད་གསུངས་ཏེ་གཉིས་གང་ཞེ་ན།
ལྟུང་བ་འདུལ་བ་དང་། ཉོན་མོངས་འདུལ་བའོ། ། ཞེས་པ་ལྟར་
གཉིས་སམ། ཡང་སྒྲས་བརྗོད་ཀྱིས་ཚིག་དང་དོན་གྱི་འདུལ་བ་
གཉིས་ཡོད་པས་སོ་ཐར་གྱི་སྤོང་བདུན་འཁོར་བཅས་དོན་གྱི་འདུལ་བ་
དང་། འདུལ་བ་ལུང་སྡེ་བཞི་སོགས་རྗོད་བྱེད་ཚིག་གི་འདུལ་བ་ལ་
འཇོག་ཅིང༌། སྤྱིར་ལུང་སྡེ་བཞི་ལ་སྔར་ལྟར་འདུལ་བ་ལུང་སྡེ་བཞི་
དང་། མདོ་སྡེ་ལུང་སྡེ་བཞི་གཉིས་ཡོད་དེ། ཀོ་ལྤགས་ཀྱི་གཞིའི་
ཐད་དུ་ལུང་དེ་ཡང་དག་པར་བཀླག་པར་བྱའོ་ཞེས་བྱ་བ་ནི་མདོ་སྡེ་
ལུང་སྡེ་བཞི་ ཡིན་ཏེ། ལུང་ བར་མ་ དང༌། ལུང་རིང་བོ་དང་།
ཡང་དག་པར་ལྡན་པའི་ལུང་དང་། ལུང་གཅིག་ལས་འཕྲོས་་་་་་
པའོ། །ཞེས་གསུངས་བ་ལྟར་རོ། །མཚན་དོན་ནི་གདུལ་བྱའི་སེམས་
རྒྱུད་ལ་ཀུན་ཏུ་སྤྱོད་པའི་དྲི་མ་དང་། རྣམ་པར་སྨིན་པའི་དྲི་མའི་
སྐྱོན་ཆགས་པར་བྱེད་པའི་ཉེས་པ་འདུལ་བར་བྱེད་པས་ན་འདུལ་བ་
དང༌། ལུང་སྡེ་བཞིའི་དོན་མ་ཐོབ་པ་ཐོབ་པའི་ཐབས་དང༌། ཐོབ་
པ་མི་ཉམས་པར་སྲུང་བའི་ཐབས་དང༌། ཉམས་ན་ཕྱིར་འཆོས་ཤིང་
བདེ་བར་གནས་པའི་རྐྱེན་བསྟེན་པའི་ཐབས་གསུམ་དུ་ཚིག་དོན་གྱི་
འདུལ་བ་མཐའ་དག་མདོར་བསྡུས་ནས་སྟོན་པའི་ཕྱིར་ན་མདོ་ཞེས་
བརྗོད་པའི་ཕྱིར། མདོ་རྩ་བ་དེར་ཚུལ་ཁྲིམས་ངོ་བོའི་སྒོ་ནས་རྒྱུས་
བ



༄༅། །རྗེ་ལྷ་མོའི་བློ་བཟང་ཚུལ་ཁྲིམས་རྒྱ་མཚོའི་འདུལ་བ། 29
པར་སྟོན་པ་མིན་ཀྱང་ཟློག་ཟླ་སོགས་ཀྱིས་རྒྱུས་པར་སྟོན་ནོ། །མདོ་སྡེ་
རྒྱན་ལས། ལྷུང་དང་འབྱུང་དང་ལྡང་བ་དང་། །ངེས་པར་འབྱུང་
དང་གང་ཟག་དང་། །བཅས་པ་དང་ནི་རབ་དབྱེ་དང་། །རྣམ་པར་
ངེས་ཕྱིར་འདུལ་བ་ཉིད། ། ཅེས་བཞི་ཚན་གཉིས་ཀྱིས་སྒྲ་དོན་་་་་་་
གསུངས་སོ། །སྒྲ་སྒྲུབ་ཚུལ་སླའང་ཕལ་ཆེར་ལ་མི་མཁོ་བས་མ་བྲིས།
གསུམ་པ་གཞུང་གི་དོན་ལ། བསྟན་བཅོས་ལ་འཇུག་པའི་
ཡན་ལག་དང་། གཞུང་དོན་དངོས་གཉི ས་ལས། དང་བོ་ནི།
ངེས་པར་འབྱུང་བའི་ཚུལ་ཁྲིམས་ཀྱི་དབང་དུ་བྱས་ཏེ། ཞེས་བྱུང་།
འདི་ལ་དགོས་སོགས་ལ་དཔྱད་པ་དང་། བརྗོད་བྱ་ཚུལ་ཁྲིམས་ལ་ད
པྱད་པར་བྱ་བ་གཉིས། དང་བོ་ལ་སྤྱིར་ངག་ཙམ་གྱི་དགོས་སོགས་
ཆོས་ བཞི། དགོས་ འབྲེལ་ ངག་ གི་ དགོས་ སོགས་ ཆོས་ བཞི།
བསྟན་བཅོས་ལུས་ཀྱི་དགོས་སོགས་ཆོས་བཞི་སྟེ་བཞི་ཚན་གསུམ་ཡོད་
པར་མཚོ་ཊཱིཀ་ལས་གསུངས་སོ། །དང་བོ་ངག་ཙམ་ལ་བཞི་ཀ་ཡོད་པ་
དང་། ཞེན་པའི་བརྗོད་བྱ་མེད་པ་དང་། དགོས་པ་མེད་པ་དང་།
ཉིང་དགོས་མེད་པ་དང་། འབྲེལ་བ་མེད་པ་སོགས་ཡོད་པ་སླ་ཞིང་།
གཉིས་པ་ལ། དགོས་ སོགས་བཞི་ཡོད་པ་དགོས་འབྲེལ་ངག་གི་་་
བརྗོད་བྱ། དགོས་འབྲེལ་ངག་ལ་བརྟེན་ནས་དགོས་ སོགས་ཡོད་
པར་གོ་བ་དགོས་པ། དེ་ལ་བརྟེན་ནས་རྟོགས་ལྡན་བསྟན་བཅོས་ལ་
འཇུག་པ་ཉིང་དགོས། དེ་གསུམ་ཕྱི་མ་ཕྱི་མ་སྔ་མ་སྔ་མ་དང་དེ་བྱུང་
དུ་འབྲེལ་བ་དེ་འབྲེལ་བ་ཡིན་ནོ། །གསུམ་པ་ནི། ངེས་འབྱུང་གི་



30 །
༄༅། །གནའ་དཔེ་གཅེས་བསྡུས་དཔེ་ཚོགས།
ཚུལ་ཁྲིམས་བསླབ་བྱ་དང་བཅས་པ་བརྗོད་བྱ་ཡིན་པ་ཚུལ་ཁྲིམས་ཞེས་
པས་དངོས་སུ་བསྟན། བསྟན་བཅོས་འདི་ལ་བརྟེན་ནས་དེ་རྟོགས་
པ་དགོས་པ་ཡིན་པ་ཚུལ་ཁྲིམས་ཀྱི་དབང་དུ་བྱས་ཏེ་ཞེས་པས་ཤུགས་
ལ་བསྟན། དེ་ལ་བརྟེན་ནས་ ལྷག་མེད་མྱང་འདས་ཐོབ་པ་ཉིང་
དགོས་ ཡིན་ པ་ ངེས་ པར་ འབྱུང༌ བ་ ཞེས་ པས་ དངོས་ སུ་ བསྟན།
དགོས་འབྲེལ་ངག་ཚད་མས་འབྲེལ་བ་ཤུགས་ལ་བསྟན་པ་རྒྱ་ཆེར་
འགྲེལ་གྱི་དགོངས་པའོ། ། ཞིབ་ཏུ་ཕྱེ་ན་བརྗོད་བྱ་ལ་དངོས་ཤུགས་
གཉིས་སམ་གཙོ་ཕལ་གཉིས། དགོས་པ་ལ་རྣམ་བཅད་དང་ཡོངས་
གཅོད་གཉིས་སམ་གཙོ་ཕལ་གཉིས། ཉིང་དགོས་ལ་གནས་སྐབས་
དང་མཐར་ཐུག་གི་ཉིང་དགོས་སམ་གཙོ་ཕལ་གཉིས། འབྲེལ་བ་ལ་
དངོས་འབྲེལ་དང་བརྒྱུད་འབྲེལ་གཉིས་ཡོད་དོ། །དགོས་འབྲེལ་ངག་
གི་དགོས་པ་ལ་འདོད་ཚུལ་བཞི་ཡོད་པའི་དང་བོ་མུ་སྟེགས་པ་རྣ་བ་མ་
ཕུག་པས། ངེས་པ་བསྐྱེད་ཆེད་ཡིན་པར་འདོད་པ་ལ་ལོ་ཞེས་མ་
རངས་པ་བྱས་པས་མི་འཐད་དེ། ངག་དང་དོན་ལ་འབྲེལ་བ་མེད་
པའི་ཕྱིར་ཏེ། རྫས་གྲུབ་ཀྱི་བདག་གཅིག་འབྲེལ་ཡིན་ན་མེ་ཞེས་པའི་
ཚིག་གིས་ཁ་ཚིག་པར་ ཐལ་བ་དང༌། ངག་ཀུན་སློང་ཙམ་ལས་་་་
འབྱུང་གི་དོན་ལས་མ་ཡིན་པའི་ཕྱིར་དང༌། དགོས་སོགས་ཡོད་པར་
མ་ངེས་པར་ཡང་བསྟན་བཅོས་ལ་འཇུག་པ་ཡོད་པ་ཆོས་མཆོག་གིས་
མཛད་པའི་ཚད་མ་བརྟག་པའི་དགོངས་པ་ཡིན་པའི་ཕྱིར། གཉིས་
པ་དུལ་ལྷ་དང་ཞི་འཚོས་བརྩམས་པར་གྲགས་པའི་དབུ་མ་རྒྱན་གྱི་



༄༅། །རྗེ་ལྷ་མོའི་བློ་བཟང་ཚུལ་ཁྲིམས་རྒྱ་མཚོའི་འདུལ་བ། 31
དཀའ་ འགྲེལ་ ལས། བསྟན་ བཅོས་ འདི་ བརྩམ་ བྱ་ མིན་ ཏེ།
དགོས་སོགས་དང་མི་ལྡན་པའི་ཕྱིར། བྱ་རོག་སོར་རྟོག་གི་བསྟན་
བཅོས་བཞིན་ཞེས་གཞན་གྱིས་བཀོད་པའི་སྦྱོར་བ་ངན་པ་དེ་བཟློག་པ་
དགོས་པར་འདོད་པ་དང༌། གསུམ་པ་བྲམ་ཟེ་བདེ་བྱེད་དགའ་བ་
དང་། བུདྷ་ཤི་དང༌། ལོ་ཆེན་གསུམ་གྱིས་དབུ་མ་རྒྱུན་ལྟར་བསྟན་
བཅོས་ཀྱི་དབུར་དགོས་འབྲེལ་བཀོད་པས་ལུས་མཛེས་པ་ཡིན་ཟེར།
བཞི་བ་ནི་ཆོས་མཆོག་གིས། དོན་འགྱུར་གྱི་ཐེ་ཚོམ་བཞི་བསྐྱེད་པ་
དགོས་པ་ཟེར་བ་བཞི་ཡོད་པ་ལས་བུ་སྟོན་གྱིས་གཉིས་པ་དང་གསུམ་
པ་བཀག་ཅིང་། མཚོ་ཊཱིཀ་ལས་བཞི་ཀ་བཀག་མོད། གསེར་ཕྲེང་
དུ་གཉིས་པ་དགག་མི་རིགས་སོ་ཞེས་དང་། ཉ་ཊཱིཀ་ལས། བརྩམ་
པར་ བྱ་ བ་ འགོག་ པ་ བཟློག་ པ། གཞུང་ བཀོད་ པ་ མཛེས་ པ།
དབང་རྣོན་ལ་དེ་འདྲའི་ཐེ་ཚོམ་བསྐྱེད་པ། དབང་རྟུལ་ལ་དེ་འདྲའི་
ངེས་པ་བསྐྱེད་པ། བསྟན་བཅོས་དགོས་མེད་ཀྱི་ལོག་རྟོག་བཟློག་པ།
འབྲེལ་མེད་ཀྱི་ལོག་རྟོག་བཟློག་པ། དུལ་ལྷས་སུམ་ཅུ་བའི་འགྲེལ་
བཤད་དུ་བཤད་པ་ལྟར་ཉན་པ་པོ་སྤྲོ་བ་བསྐྱེད་པ་ཐམས་ཅད་དེའི་
དགོས་པའམ། བྱ་བའི་འབྲས་བུ་ཡིན་ལ་ཞེས་ངེས་པ་བསྐྱེད་པའང་
འཐད་པར་གསུངས་པས་དཔྱད་གཞི་ཆེའོ། །ཞི་འཚོས་གཞན་གྱི་སྦྱོར་
ངན་བཟློག་པ་དགོས་པར་འདོད་ཀྱང་དེ་བཟློག་པ་ཙམ་འདིའི་དགོས་
པར་བཞེད་པ་མིན་ལ། བཟློག་ཙམ་དགོས་པར་བཤད་པའི་དབུ་མ་
རྒྱན་གྱི་དཀའ་འགྲེལ་དེས་དགོས་པ་བཤད་ཚུལ་ཚད་མའི་དེ་ཁོ་ན་ཉི
2。
。



32 ༄༅ ། །གནའ་དཔེ་གཅེས་བསྡུས་དཔེ་ཚོགས།
ད་བསྡུས་པའི་འགྲེལ་བར་བཀག་པའི་ཕྱིར་ན་དེ་ལྟར་བཤད་པའི་
དཀའ་འགྲེལ་དེ་ཉིད་ཞི་འཚོས་བརྩམས་པ་མིན་ཏེ། ལེགས་བཤད་
སྙིང་བོ་ལས། འགྲེལ་བཤད་དེ་རྩོམ་པ་པོ་ཞི་བ་འཚོ་ཡིན་ཞེས་་་་
པའང་མིང་མཐུན་པའམ་ཁ་གཡར་བ་ཡིན་གྱི་དབུ་མ་རྒྱན་ལ་སོགས་
པ་རྩོམ་མཁན་ནི་མིན་ཏེ། འདིས་བསྟན་བཅོས་རྩོམ་པའི་དགོས་པ་
བཤད་པ་ཚད་མའི་དེ་ཁོ་ན་ཉིད་བསྡུས་པའི་འགྲེལ་བར་བཀག་པའི་
ཕྱིར། ཞེས་གསུངས་པའི་ཕྱིར། ཤ་སྦལ་གཉིས་ཀྱིས་འདིའི་་་་་
དགོས་པ་རྟོགས་ལྡན་བསྟན་བཅོས་ལ་འཇུག་ཆེད་ཙམ་ཡིན་ཟེར་བ་
འཐད་པ་མིན་ཏེ། དགོས་འབྲེལ་ངག་ལ་བརྟེན་ནས་དགོས་སོགས་
བཞི་ཡོད་པར་རྟོགས་པའི་ཡོངས་གཅོད་ཀྱི་དགོས་པ་བཞི་དང་།
དགོས་སོགས་བཞི་མེད་སྙམ་པའི་ལོག་རྟོག་བཞི་དང་། ཡོད་དམ་
མེད་སྙམ་པའི་ཐེ་ཚོམ་བཞི་སེལ་བའི་རྣམ་བཅད་ཀྱི་དགོས་པ་བརྒྱད་
ཡོད་པའི་ཕྱིར། མཐོང་སྒོམ་མི་སློབ་ལམ་གསུམ་དང་ལྷག་བཅས་
མྱང་འདས་སོགས་ཉིང་དགོས་ཙམ་དང་། ལྷག་མེད་མྱང་འདས་ད
ང་། དེ་ཡི་ཐོབ་པ་ཉིང་དགོས་མཐར་ཐུག་གོ་ཞེས་པ་རིན་ཕྲེང་དང་
ཕྲན་ཚེགས་འགྲེལ་བ་ལྟར་རོ། །ལུགས་འདིར་ལྷག་བཅས་ལྷག་མེད་
ཀྱི་མྱང་འདས་ལ་བཤད་ཚུལ་མང་ཡང་མཆིམས་མཛོད་ལས། རྒྱུ་
ཀུན་འབྱུང་ཉོན་མོངས་པ་དང་། དེས་བསགས་པའི་ཟག་བཅས་ཀྱི་
ལས་ཉེ་བར་ཞི་བའི་ལྷག་བཅས་དང༌། འབྲས་བུ་སྡུག་བསྔལ་ཐམས་
ཅད་ཀྱང་ཉེ་བར་ཞི་བའི་ལྷག་མེད་ཀྱི་མྱང་འདས་ཐོབ་པར་འགྱུར་བ་
。
。



༄༅། །རྗེ་ལྷ་མོའི་བློ་བཟང་ཚུལ་ཁྲིམས་རྒྱ་མཚོའི་འདུལ་བ། 33
ཡིན་ནོ། །ཞེས་པ་མི་འཐད་ཅིང་གསེར་ཕྲེང་སོགས་ལས་ལྷག་མེད་དུ་
འཕོས་རྗེས་ཞི་བའི་དབྱིངས་འབའ་ཞིག་ལུས་པར་གསུངས་པ་ལྟར་
ཡིན་ནམ་དཔྱད། གསུམ་པ་རྩོད་སྤོང་ལ་མཚོ་ཊཱིཀ་ལས། རྣམ་བ
ཅད་བཟློག་ཕྱོགས་ཀྱི་རྩོད་སྤོང་དང་། ཡོངས་གཅོད་འཇུག་ཕྱོགས་
ཀྱི་རྩོད་སྤོང་དང་། ཧ་ཅང་ཐལ་བའི་རྩོ ད་པ་སྤོང་བ་ག སུམ་་
གསུངས་པའི་དང་བོ་ནི། དགོས་འབྲེལ་ངག་ཙམ་ལ་བརྟེན་ནས་
ལོག་རྟོག་བཞི་དང་ཐེ་ཚོམ་བཞི་བསལ་མི་ནུས་པར་ཐལ། ནུས་ན་
སྦྱོར་ ངག་ དང༌ དཔེ་ བཀོད་ པ་ དགོས་ མེད་ དུ་ འགྱུར་ བའི་ ཕྱིར་ ཏེ།
རྟགས་དང་དཔེ་མ་བཀོད་པར་དགོས་སོགས་ཡོད་ཅེས་པའི་ངག་ཙམ་
གྱིས་དགོས་སོགས་མེད་འཛིན་གྱི་ལོག་རྟོག་སེལ་ནུས་པའི་ཕྱིར་ཞེ་ན།
ཚད་མས་སེལ་མི་ནུས་པར་ཐལ་ཟེར་ན་འདོད་ཅིང་། ཐོས་བྱུང་
གིས་མི་ནུས་པར་ཐལ་ཟེར་ན་ཁྱབ་པ་མ་གྲུབ་བོ། །གཉིས་པ་ཡོངས་
གཅོད་འཇུག་ཕྱོགས་ལ་རྩོད་པར་མི་ནུས་པའི་རྩོད་སྤོང་དང་། མི་ད
གོས་པའི་སྐྱོན་སྤོང་གཉིས་ཡོད་པའི་སྔ་མ་ནི། དབང་རྟུལ་གྱིས་
དགོས་འགྲེལ་ངག་ལ་བརྟེན་ནས་ངེས་པ་བསྐྱེད་མི་ནུས་པར་ཐལ།
ངག་དོན་བསྒྲུབ་བྱ་སྒྲུབ་བྱེད་འབྲེལ་བ་མེད་པའི་ཕྱིར་ཞེ་ན། ཚད་
མས་ངེས་པ་སྐྱེད་མི་ནུས་པར་ཐལ་ཟེར་ན་འདོད་ཅིང་། ཐོས་བྱུང་
གིས་མི་ནུས་པར་ཐལ་ཟེར་ན་མ་ཁྱབ་ཟེར་དགོས་པ་སྔ་མ་རྣམ་བཅད་
ལ་རྩོད་པ་དང་འདྲའོ། ། ཕྱི་མ་ནི། དབང་རྣོན་ལ་ཐེ་ཚོམ་བསྐྱེད་
ཕྱིར་དགོས་འབྲེལ་ངག་འགོད་མི་དགོས་ཏེ། དགོས་འགྲེལ་ངག་



icmo
34 ༄༅། །གནའ་དཔེ་གཅེས་བསྡུས་དཔེ་ཚོགས།
མེད་ཀྱང་ཐེ་ཚོམ་ངང་གིས་སྐྱེས་པའི་ཕྱིར་ཞེ་ན། ངག་དེའི་འབྲས་
བུར་གྱུར་པའི་ཐེ་ཚོམ་ངང་གིས་སྐྱེས་པའི་ཕྱིར་ཞེ་ན་རྟགས་མ་གྲུབ་ལ།
འབྲས་ བུར་ མ་ བྱུང་ བའི་ ཐེ་ཚོམ་ ངང་ གིས་ སྐྱེས་ པའི་ ཕྱིར་ ཞེ་ ན།
ཁྱབ་པ་མ་གྲུབ་བོ་ཞེས་པའི་ལན་འདེབས་ཚུལ་འདི་ནི་ཕྱི་མ་ཧ་ཅང་
ཐལ་བའི་རྩོད་ལན་དང་འདྲའོ། །གསུམ་པ་ཧ་ཅང་ཐལ་བའི་རྩོད་
ལན་ནི། དགོས་སོགས་ཆོས་བཞི་དགོས་འབྲེལ་ངག་གིས་བརྗོད་མི་
དགོས་པར་ཐལ། ལུས་རྣམ་བཞག་ལ་བརྟེན་ནས་གོ་ནུས་པའི་ཕྱིར་
ཞེ་ན། བསྟན་བཅོས་ལ་འཇུག་པའི་སྔ་རོལ་ཏུ་གོ་ནུས་པའི་ཕྱིར་ཞེ་
ན་རྟགས་མ་གྲུབ་ལ། ཞུགས་ནས་གོ་ནུས་པའི་ཕྱིར་ཞེ་ན་ཁྱབ་པ་མ་
གྲུབ་བོ། ། དགོས་སོགས་ཆོས་བཞིར་གྲངས་ངེས་ཏེ། རྟོགས་ལྡན་
བསྟན་བཅོས་ལ་འཇུག་པའི་གེགས་སུ་འགྱུར་ངེས་ཀྱི་ལོག་རྟོག་གཙོ་བོ་
བཞིར་གྲངས་ངེས་པའི་ཕྱིར། བྱས་པ་ལ་ཁ་ཅིག རྟོགས་ལྡན་
བསྟན་བཅོས་ལ་འཇུག་པའི་གེགས་སུ་འགྱུར་ངེས་ཀྱི་ལོག་རྟོག་བཞི་བོ་
དེར་གྲངས་མ་ངེས་པར་ཐལ། དགོས་པ་ཡོད་ཀྱང་སྒྲུབ་མི་ནུས་སྙམ་
པའི་ལོག་རྟོག་ཀྱང་འཇུག་པའི་གེགས་ཡིན་པའི་ཕྱིར་ཞེ་ན། འབྲེལ་
བ་མེད་སྙམ་པའི་བློའི་བྱེ་བྲག་ཡིན་པས་སྐྱོན་མེད་དོ་ཞེས་མཚོ་ཊིཀ་
ལས་སོ། །འབྲེལ་བ་ཡང་དགོས་པ་ལ་སོགས་པ་གཞན་རྣམས་ལས་ཐ་
དད་དུ་བྱེ་སྨྲས་འདོད་དེ། འབྲེལ་བ་ནི་ཐོབ་པ་ལྡན་མིན་འདུ་བྱེད་
ཀྱི་རྫས་སུ་འདོད་ཅེས་མཚོ་ཊཱིཀ་ལས་གསུངས་སོ། །ཁ་ཅིག མདོ་
རྩ་བ་འདི་ལུང་སྡེ་བཞི་དང་ཟློས་སྐྱོན་ཡོད་པར་ཐལ། འདིས་ཀྱང་



༄༅། །རྗེ་ལྷ་མོའི་བློ་བཟང་ཚུལ་ཁྲིམས་རྒྱ་མཚོའི་འདུལ་བ།
35
ལུང་སྡེ་བཞི་ནས་བཤད་པའི་ངེས་འབྱུང་གི་ཚུལ་ཁྲིམས་དེ་ ཐབས་
གསུམ་པོ་དེར་བསྡུས་ནས་གཏན་ལ་འབེབས་པའི་ཕྱིར་ཞེ་ན། མདོ་
དང་མི་ཟློས་ཏེ། མདོ་རྩ་བས་དེ་ལྟར་བསྟན་པས་དགོས་པ་ཁྱད་
པར་བ་གསུམ་ཡོད་པའི་ཕྱིར། དང་པོ་རྩ་འགྲེལ་དུ་མ་རྟོགས་པ་
རྟོགས་པའི་དགོས་པ་ཡོད་དེ། ལུང་དུ་ལུང་སྡེ་བཞི་ལ་གོ་རིམ་ངེས་
པ་མེད་ཀྱང་འདིར་ཐབས་གསུམ་ཀའི་སྐབས་སུ་གོ་རིམ་བྱས་པ་དེ་རྩ་
འགྲེལ་དུ་རྟོགས་ཆེད་ཡིན་པའི་ཕྱིར་ཏེ། མདོ་རྩ་འདིར་གཞིའི་་་
སྐབས་སུ་དང་བོར་གཞི་དེ་རྗེས་ཕྲན་ཚེགས། དེ་རྗེས་ཞུ་བ་བསྟན་
པས་གཞི་རྩ་བ། ཕྲན་ཚེགས་འགྲེལ་བ། ཞུ་བ་འགྲེལ་བཤད་ལྟ་བུ་
དང༌། སྡེ་ལྔའི་སྐབས་སུ་དང་བོ་རྣམ་འབྱེད། དེ་རྗེས་ཕྲན་ཚེགས།
དེ་རྗེས་ཞུ་བའི་གསུངས་ཚུལ་བསྡུས་པས་རྣམ་འབྱེད་རྩ་བ། ཕྲན་
ཚེགས་འགྲེལ་བ། ཞུ་བ་འགྲེལ་བཤད་ལྟ་བུར་གོ་ནུས་པའི་ཕྱིར།
གཞན་ཡང་། མ་རྟོགས་པ་རྟོགས་པའི་དགོས་པ་གསུམ་ལས་དང་བོ་
ཡོད་དེ། སྔར་བཅས་དང་རྗེས་བཅས་སུ་རྟོགས་པས་ལུང་དུ་སྒྲུབ་
པའི་རྗེས་སུ་སྒྲུབ་པ། གནང་བའི་རྗེས་སུ་གནང་བ། དགག་པའི་
རྗེས་སུ་དགག་པ་བསྟན་པའི་ལུང་རྣམས་ཟློས་པ་ལྟ་བུ་དང༌། སྒྲུབ་
པའི་རྗེས་སུ་དགག་པ་དང་གནང་བ། གནང་བའི་རྗེས་སུ་དགག་པ་
དང་སྒྲུབ་པ། དགག་པའི་རྗེས་སུ་སྒྲུབ་པ་དང་གནང་བ་བསྟན་པའི་
ལུང་རྣམས་འགལ་བ་ལྟ་བུར་སྣང་བ་ལས། འདིར་གང་གཙོ་ཆེ་བར་
བཤད་པས་ཟློས་འ གལ་ སྤོང་ནུས་པའི་ཕྱིར། གཉིས་པ་ ཡོད་དེ།



36
༄༅། །གནའ་དཔེ་གཅེས་བསྡུས་དཔེ་ཚོགས།
。
。
。
。
。
4 ° A
。
ལུང་དུ་སྤྲུལ་བའམ་རྫུ་འཕྲུལ་གྱི་ཆོས་ཅན་མིན་པ་འཁྲིག་ཚིག་ལ་སྦྱར་
ཡང་གཞན་ལ་མ་སྦྱར་བ་དེ་སྤྱིར་བསྟན་ཡིན་པས་རྩ་བ་འདིར་རེག་པ་
འི་གཙོ་བོ་ཕ་མ་ཡི། ཕ མ་ལྷག་གསུམ་ལས་ག ཞན་འདུག་འགྲེང་
སོགས་ཆགས་པ་དགག་བྱར་བྱས་པའི་ལྟུང་བ་ཉེར་གཉིས་ལ་སྦྱོར་
དགོས་པར་གསུངས་པ་ལྟ་བུ་རུ ང་མཐུན་དུ་མ་རྟོགས་པ་རྟོ གས་རྒྱུ་
ཆེས་མང་བ་ཡོད་པའི་ཕྱིར། གསུམ་པ་ཡོད་དེ། ལུང་དུ་ཁྱམས་སུ་
རྣལ་འབྱོར་བ་སྒོམ་པར་མི་བྱའོ། ། གནས་ཁང་དང་ སྒོ་ཁང་དང་།
དགོན་པར་རྣལ་འབྱོར་བསྒོམ་པར་མི་བྱའོ། ། ཞེས་སོགས་གསུངས་
ཀྱང་དེ་དག་མ་གཏོགས་པའི་བསྒོམ་པའི་གནས་མི་རྙེད་པས་དེའི་དོན་
རྩ་བ་འདིར་མངོན་པར་འདུ་བར་ཡང་མི་བྱའོ། །ཞེས་སོགས་ཀྱིས་མི་
མང་བོ་འདུ་བ་དང་། ཅ་ཅོ་ཆེ་བ་དང༌། ཀྱལ་ཀ་ཅན་སོགས་ཡོད་
པའི་གནས་སུ་མི་རུང་བར་བཤད་པ་ལྟ་བུ་ཚིག་གཞན་གྱིས་དོན་
གཞན་བ སྟན་པ་རྟོགས་པར་འགྱུར་བའི་དགོས་པ་ཡོད་པའི་ཕྱིར།
གཉིས་པ་ལོག་རྟོག་སེལ་བའི་དགོས་པ་གཙོ་བོ་གསུམ་ཡོད་དེ། མ་
ཐོབ་པ་ཐོབ་པར་བྱེད་པའི་སྐབས་སུ་རྒྱ་གར་བ་ཁ་ཅིག མཁན་པོར་
གསོལ་བའི་འོག་ཏུ་སྐྲ་དང་ཁ་སྤུ་མ་བྲེག་པར་རབ་ཏུ་དབྱུང་རུང་བར་
འདོད་པའི་ལོག་རྟོག་དེ་གསོལ་བའི་འོག་ཏུ་ཡང་རུང་ངོ་ཞེས་པའི་
མདོ་འདིས་སེལ་ལ། ཐོབ་པ་མི་ཉམས་པའི་སྐབས་སུ་ཤིང་ལྟ་བུ་ཆུ་
སོགས་ཀྱི་ནང་དུ་བྱིང་ཚེ་བརྐུས་པ་མིན་པར་དེ་ལས་གཞན་དུ་ཁྱེར་ཚེ་
བརྐུས་པར་འདོད་པའི་ལོག་རྟོག་དེ། ཕྱིས་དབྱུང་ངོ་སྙམ་པའི་བློ་
A



༄༅། །རྗེ་ལྷ་མོའི་བློ་བཟང་ཚུལ་ཁྲིམས་རྒྱ་མཚོའི་འདུལ་བ། 37 །
གྲོས་གང་ཡིན་པ་དེ་ནི་བཀུར་བའི་འོ། ། ཞེས་པའི་མདོ་འདིས་སེལ་
ཞིང་། ཉམས་པ་ཕྱིར་བཅོས་ཀྱི་སྐབས་སུ་ངོ་བོ་ཉིད་ཚོལ་བ་སྦྱིན་
པའི་ལས་ནན་ཏུར་གྱི་ལས་སུ་འདོད་པའི་ལོག་རྟོག་དེ། ཁ་ཅིག་
འདི་ནི་ནན་ཏུར་གྱི་ཚུལ་དུ་བསྟན་ཏོ། ། དེ་ནི་མི་བཟང་སྟེ་མདོ་སྡེ་
དང་འགལ་བའི་ཕྱིར། ཞེས་པའི་མདོ་འདིས་སེལ་བའི་ཕྱིར། རྩ་
བའི་གསུམ་པ་ནི། ཚིག་མ་དོར་བསྡུས་པ་ལ་དགའ་བའི་བསམ་པ་བ་
སྐང་པའི་དགོས་པ་དང་གསུམ་རྣམས་སུ་ཡོད་པའོ། ། །
གཉིས་པ་བརྗོད་བྱ་ཚུལ་ཁྲི མས་ལ་དཔྱད་པ་ལ་ཡང་དགག་
བཞག་སྤང་གསུམ་ལས། དང་བོ་ལ། ངོ་བོ་དང་། མཚན་ཉིད་
དང༌། དབྱེ་བ་དང༌། བསྡུ་བ་དང་། ལྡན་ཚུལ་དང་། གཅིག་
ཐ་དད་དང་། ཐོབ་གཏོང་ལ་དཔྱད་པ་དྲུག་གི་དང་པོ་ངོ་བོ་ལ་བྱེ་སྨྲ་
ས་ནི། མཛོད་རྩ་བར། འཆལ་བའི་ཚུལ་ ཁྲིམས་མི་དགེའི་་་་་
གཟུགས། །དེ་སྤོང་ཚུལ་ཁྲིམས་རྣམ་གཉིས་སོ། ། ཞེས་པ་ལྟར་རྣམ་
རིག་དང་རྣམ་རིག་མ་ཡིན་པའི་གཟུགས་སུ་འདོད་ལ། ཕུང་བོ་ལྔ་
བར་རིག་མིན་གྱི་གཟུགས་སུ་གསུངས་ཤིང༌། རྩ་ཤེས་ཊིཀ་ཆེན་ལས།
ཟླ་བས་གཟུགས་ཅན་དུ་བཞེད་དོ་ཞེས་ལུས་ངག་གི་ལས་གཟུགས་ཅན་
དུ་གསུངས་སོ། །མདོ་སྡེ་བ་སོགས་ཀྱིས་སེམས་པ་དང་ཆང་གིས་མྱོས་
པ་དང་སྙོམས་འཇུག་གཉིས་སོགས་སེམས་མེད་ཀྱི་ཚེ་ན་སྤོང་སེམས་ཀྱི་
ས་བོན་མངོན་གྱུར་པ་ཅི་རིགས་སུ་འདོད་དེ། ལས་གྲུབ་པ་ལས།
གལ་ཏེ་སེམས་པ་ཁོ་ན་ལུས་ཀྱི་ལས་སུ་འགྱུར་ན། སེམས་གཡེང་བ་



38 ༄༅། །གནའ་དཔེ་གཅེས་བསྡུས་དཔེ་ཚོགས། །
དང་། སེམས་མེད་པ་དག་ལ་སེམས་པ་དེ་མེད་ན་སྡོམ་པ་དང་སྡོམ་
པ་མིན་པ་གཉིས་ཇི་ལྟར་ཡོད་ཅེ་ན། སྡོམ་པའི་ཁྱད་པར་གྱི་བག་
ཆགས་མ་བཅོམ་པའི་ཕྱིར། ཞེས་གསུངས་པའི་ཕྱིར། མངོན་པ་
གོང་མ་ལྟར་ན་སུམ་ཅུ་བ་ལས། ཡིད་ཀྱི་རྣམ་ཤེས་འབྱུང་བ་ནི། །
རྟག་ཏུའོ་འདུ་ཤེས་མེད་པ་བ། ། སྙོམས་པར་འཇུག་པ་རྣམ་གཉིས་
དང་། ། སེམས་མེད་གཉིད་དང་བརྒྱལ་མ་གཏོགས། ། ཞེས་ལྔ་འདོད།
སྐབས་འདིར་གཉིད་འཐུག་དང་བརྒྱལ་བ་སེམས་མེད་དུ་མི་འདོད་
པར་མཆིམས་མཛོད་ལས་སོ། ། སེམས་ཙམ་ལུགས་ལ། སྡོམ་པར་
ཚུལ་ཁྲིམས་དགོས་མི་དགོས་དང་། ལས་ལམ་བཅོལ་ནས་གཉིད་
འཐུག་ལོག་ཀྱང་དེ་སྐབས་ མི་འགྲུབ་པར་ སང་མ་ ཐག་འབྱུང་་་་་
དམིགས་གསལ་ཡིན་ཀྱང་འཆི་སྲིད་ཕྲ་མོར་དཔྱད། སྟག་ཚང་ལོ་ཙ་
བས། ། སྡོམ་པ་བྱེ་སྨྲས་གཟུགས་དང་མདོ་སྡེ་བ་ཡན་གྱིས་སེམས་པ་ས་
བོན་དང་བཅས་པར་འདོད་པ་མི་འཐད་པར་ཐལ། སེམས་པར་འ
དོད་ན་ཡིད་སྡོམ་ཡང་ཡོད་པས་ཡིད་ཀྱི་མི་དགེ་བ་གསུམ་སོ་ཐར་གྱིས་
སྤོང་བར་ཐལ་བ་དང༌། ཚེ་འདིར་བྱང་ཆུབ་ཀྱི་བར་དུ་བླང་ནའང་
སྐྱེ་བར་ཐལ་བ་འཕེན་ཏེ། དེའི་འདུལ་ཊཱིཀ་ལས། ཚེ་འདིར་བྱང་
ཆུབ་བར་དུ་བླང་ན་སྐྱེ་བར་ཐལ་བ་བཟློག་ཏུ་མེད་དོ། ། ཞེས་སོགས་
གསུངས་པའི་ཕྱིར། འོ་ན། བསྙེན་གནས་ཉིན་ཞག་གཅིག་གི་
མཐའ་ཅན་མ་ཡིན་པར་ཐལ། ཁྱོད་ཀྱིས་སྡོམ་པ་གཟུགས་སུ་འདོད་
དགོས་ཀྱི་སེམས་པར་འདོད་མི་རུང་བའི་རྒྱུ་མཚན་སྡོམ་ལྡན་དེའི་ལུས་
R
。 |



༄༅། །རྗེ་ལྷ་མོའི་བློ་བཟང་ཚུལ་ཁྲིམས་རྒྱ་མཚོའི་འདུལ་བ། 39
ངག་གི་ལས་ཚེ་ཇི་སྲིད་པར་འཇུག་ལ། དེ་ཕན་མི་འཇུག་པ་ལུས་
འགྲོ་བ་དང་མི་འགྲོ་བའི་གནད་ཀྱིས་ཡིན་པ་གང་ཞིག བསྙེན་
གནས་ སྡོམ་ ལྡན་ དེའི་ ལུས་ ཚེ་ ཇི་ སྲིད་ པར་ འགྲོ་ བའི་ ཕྱིར་ དང་།
སེམས་པ་ཡིན་ན་བྱང་ཆུབ་པར་སྐྱེ་རུང་བའི་རྒྱུ་མཚན་ཡོད་པའི་ཕྱིར།
བྱས་པ་ལ་ཁོ་ན་རེ། ངེད་ཀྱི་དེ་འཐད་པར་ཐལ། བྱེ་སྨྲ་འགའ་
ཡང་ལུས་སྐལ་བ་མི་འདྲ་བ་དང་། དེ་ཡི་རྟེན་དེ་ལ་སྦྱོར་བ་མ་བྱས་
པ་དང་། སྐྱེ་བ་སྔ་མར་སྦྱོར་བ་བྱས་པ་མི་དྲན་པའི་ཕྱིར་ན། ཚེ་
འདིར་ཇི་སྲིད་འཚོའི་འོག་ཏུ་སྡོམ་པ་བླངས་ཀྱང་མི་སྐྱེ་བར་ཁས་ལེན་
པའི་ཕྱིར་ན་མ་ཁྱ བ། རྒྱུ་མཚན་དེ་གསུམ་གྱིས་ཚེ་འདིར་མི་སྐྱེ་་་
ནའང་། ཉིན་ཞག་གི་འོག་ཞག་ལྔའམ་བཅུར་བསྙེན་གནས་སྐྱེ་བ་ལ་
གེགས་བྱེད་གང་ཡིན་ཞེས་རྩོད་པའང་ཡོད་མོད་ཀྱི། རྒྱུ་མཚན་དེ་
གསུམ་གྱིས་ཕྱི་མར་མི་སྐྱེ་ནའང༌། ཉིན་ཞག་གི་འོག་སྐྱེ་བ་ལ་གེགས་
བྱེད་སུ་ཡོད་ཅེས་པའི་རྩོད་ཚུལ་དེ་དང་། སྟག་ལོ་ཁྱོད་ཀྱིས་ལུས་དེ་
ཕྱི་མར་མི་འགྲོ་བ་སོ་ཐར་གྱི་སྡོམ་པ་ཚེ་གཅིག་ཕན་ཚོད་དུ་མི་སྐྱེ་བའི་
རྒྱུ་མཚན་དུ་བཀོད་པ་གཉིས་ཀ་མི་འཐད་དེ། ཉིད་ཞག་གི་འོག་
འདིར་མི་སྐྱེ་བ་འཕེན་པ་དང་བཅས་དབང་ཁོ་ནས་ཡིན་པའི་ཕྱིར་ཏེ།
རང་འགྲེལ་ལས། བཅོམ་ལྡན་འདས་ཀྱི་མདོ་ལས། གང་ཉིན་
ཞག་གི་བསྙེན་གནས་ཁོ་ན་བསྟན་པ་འདིས་ན་གེགས་བྱེད་པ་ཡོད་དེ།
ཞེས་གསུངས་པའི་ཕྱིར། བྱེ་སྨྲ་དེས་བཀོད་པའི་རྒྱུ་མཚན་གསུམ་ཀྱ
ང་མི་འཐད་དེ། དགེ་སློང་གིས་རང་ཉིད་སྟག་ཏུ་སྤྲུལ་བའི་སྟག་གི་



40 ༄༅། །གནའ་དཔེ་གཅེས་བསྡུས་དཔེ་ཚོགས།
རྣམ་པ་ཅན་དེའི་རྒྱུད་ན་སྡོམ་པ་མེད་པར་ཐལ། སྔར་དང་ལུས་
སྐལ་མི་འདྲ་བའི་ཕྱིར་དང༌། སྟག་གི་རྣམ་ཅན་གྱི་སྐབས་དེར་སྡོམ་
པ་མ་བླང་བའི་ཕྱིར། སྡུག་བསྔལ་དང་ནང་སོགས་ཀྱིས་དགེ་སློང་གི་
འདུ་ཤེས་སྟོར་བ་དང་། ཆང་གིས་མྱོས་པས་དགེ་སློང་གི་འདུ་ཤེས་
མེད་པའི་ད་ན་དགེ་སློང་གི་སྡོམ་པ་མེད་པར་ཐལ། སྔར་སྦྱོར་བ་
བྱས་པ་མིན་དྲན་པའི་ཕྱིར་ཞེས་པའི་རིགས་པས་ཁེགས་སམ་སྙམ་
ཡང་། སྟག་ཏུ་སྤྲུལ་བའི་ལུས་མིའི་ལུས་རྟེན་ཡིན་མིན་སོགས་དཔྱད་
བྱ་མང་ངོ༌། ། མདོ་སྡེ་བ་སོགས་ཀྱི་ལུགས་ལ་ལས་གྲུབ་པ་ལྟར་སྤོང་
སེམས་མངོན་གྱུར་པ་མེད་ཀྱང་སྤོང་སེམས་ཀྱིས་རྩིས་ཟིན་པའི་བག་ཆ
གས་མངོན་གྱུར་པ་ཁྱད་པར་ཅན་ཞིག་སྡོམ་པ་ཡིན་གྱི། ལུང་རིགས་
གཏེར་ མཛོད་ ལས། སྤོང་ བའི་ སེམས་ པ་ ཁྱད་ པར་ ཅན་ དང༌།
དེའི་བག་ཆགས་གཏོང་རྒྱུས་མ་བཅོམ་པ་ཅི་རིགས་ཀྱིས་བསྡུས་པ་ཞེས་
ཟེར་བ་མི་རིགས་ཏེ། གཏོང་རྒྱུས་མ་བཅོམ་པའི་བག་ཆགས་ཙམ་
ཞིག་ཕྱི་མར་འགྲོ་བའི་ཕྱིར་ཏེ། སུམ་བརྒྱ་བ་ལས། རྫོགས་པའི་
བྱང་ཆུབ་དཔལ་ནོད་དབང་བསྐུར་ཡིན། ། ཞེས་དང་། འདུལ་བ་
རྒྱ་མཚོའི་སྙིང་བོ་ལས། མཐར་ཐུག་འབྲས་བུ་བྱང་ཆུབ་གསུམ། །
ཞེས་གསུངས་པའི་ཕྱིར། སྐབས་འདིར་སོ་ཐར་གྱི་སྡོམ་པ་ལ་རིག་
བྱེད་དང་རིག་བྱེད་མ་ཡིན་པ་གཉིས་ཡོད་ལ། སྡོམ་མིན་དང་བར་
མའི་མི་དགེ་བ་བདུན་ལའང་དེ་གཉིས་ཡོད་ཅིང་། ལུས་ངག་གི་
ལས་ལམ་བདུན་རང་གིས་བྱེད་བཞིན་པའི་དུས་དེར་དངོས་གཞི་གྲུབ་



༄༅། །རྗེ་ལྷ་མོའི་བློ་བཟང་ཚུལ་ཁྲིམས་རྒྱ་མཚོའི་འདུལ་བ། 41
ན་དེ་གཉིས་ཡོད་པས་ཁྱབ་ཅིང་། མི་ཚངས་སྤྱོད་མ་གཏོགས་པ་
དྲུག་གཞན་ལ་བཅོལ་ན་རིག་མིན་འབྱུང་བ་དང༌། ལུས་ཀྱི་རྣམ་
འགྱུར་གྱིས་རྫུན་བྱས་པ་ངག་ལས་ཡིན་ཀྱང་ལུས་ཀྱི་རིག་བྱེད་དང༌།
ངན་སྔགས་ཀྱིས་སྲོག་བཅད་པ་ལུས་ལས་ཡིན་ཀྱང་ངག་གི་རིག་བྱེད་
དང༌། བམ་ལྔ་ལྟར་ལུས་ཀྱི་རྣམ་འགྱུར་ལ་ཕམ་པ་བཞག་པ་འཆབ་
ཕམ་ལ་དགོངས་པ་ཡིན་གྱི། རྫུན་གྱི་ཕམ་པ་ལ་མེད་དེ། དེ་ལ་
ངག་གིས་སྨྲ་དགོས་པའི་ཕྱིར་ཏེ། རྩ་བར། ངག་གིའོ། ། ཞེས་
གསུངས་པའི་ཕྱིར། མཐའ་དཔྱོད་ལས། འདིས་ནི་སྤོང་བདུན་
གྱི་རྣམ་པར་རིག་བྱེད་ལ་དུ་མ་ཤེས་པར་གྱིས། ཞེས་པས་སྤོང་་་་
བདུན་གྱི་རིག་བྱེད་ལ་ལུས་ངག་གི་རིག་བྱེད་གཉིས་ཡོད་པར་གསུངས་
པ་དེད་ཆོག་གིས་བསྙེན་རྫོགས་གསར་དུ་ཐོབ་དུས་ལེན་པ་བོས་ངག་
སྨྲ་རྒྱུ་མེད་པས་ལུས་དབྱིབས་གཅིག་པོ་ལ་ལྡོག་ཆས་སྤོང་བདུན་འཇོག་
པར་གསུངས་སོ། །རྒྱ་འདུལ་འཛིན་རིན་པོ་ཆེས། དགེ་སློབ་མ་ཡི་
སྡོམ་པ་ལོ་གཉིས་ཀྱི་མཐའ་ཅན་དུ་བཞེད་པ་མི་འཐད་དེ། དེ་ལོ་ག
ཉི ས་ན ས་མི་གཏོང་བའི་ཕྱིར་ཏེ། སོ་ཐར་རིས་བརྒྱུད་ཀྱི་བསྙེན་
གནས་མ་གཏོགས་པ་བདུན་ནི་ནམ་འཚོའི་མཐའ་ཅན་ཡིན་པའི་ཕྱིར།
མཛོད་རང་འགྲེལ་ལས། རིས་བདུན་གྱི་སོ་སོར་ཐར་བའི་སྡོམ་པ་ནི་
ཇི་སྲིད་འཚོའི་བར་དུ་ཡང་དག་པར་བླང་བར་བྱའོ། །བསྙེན་གནས་
ཀྱི་སྡོམ་པ་ནི་ཉིན་ཞག་ཏུའོ། །ཞེས་དང་། ཊཱིཀྐ་ལས། ལོ་གཉིས་
ནས་གཏོང་བ་ཡང་མིན་ལ། ཞེས་གསུངས་པའི་ཕྱིར། ལུང་་་་་



42
༄༅། །གནའ་དཔེ་གཅེས་བསྡུས་དཔེ་ཚོགས།
རིགས་གཏེར་མཛོད་ལས། སྡིག་པ་མི་དགེ་བའི་ཆོས་ལས་རབ་ཏུ་
ཐར་བ་དང་། སོ་སོར་ཐར་བ་དང་། དང་བོར་ཐར་བ་ཞེས་བྱ་སྟེ།
སོ་སོ་ཐར་བའི་སྐད་དོད་དུ་པྲ་ཏི་མོཀྵ་ཞེས་པ་འབྱུང་ལ། པྲ་ཏི་ནི་སོ་
སོ་དང་དང་བོ་ལ་འཇུག མོཀླུ་ཐར་བ་ལ་འཇུག་པའི་ཕྱིར། ཞེས་
གསུངས་ཀྱང་དེ་ཙམ་གྱིས་སྒྲ་དོན་རྫོགས་པ་མིན་ཏེ། པྲ་ཏིའི་དོན་
མ་ཚང་ཞིང་། མོགྒའི་དོན་ཡང་མ་ཚང་བའི་ཕྱིར་ཏེ། པྲ་ཏི་དང་
བོ་དང་། ཟློས་སྒྲ་ཞེས་སོ་སོ་དང༌། ཐབས་དང་གསུམ་ལ་བྱས་ཚེ།
མོཀྵ་རིམ་བཞིན་གྲོལ་བར་བྱས་ནས་སྡོམ་མིན་ལས་དང་བོར་གྲོལ་བ་
དང་། ཐར་བར་བྱས་ནས་རྒྱུད་སོ་སོ་བ་སྡོམ་ལྡན་རང་ཉིད་གྲོལ་
གཞན་མི་གྲོལ་ཞེས་འཁོར་བ་ལས་གྲོལ་ཚུལ་ལ་སྦྱོར་བ་དང་། མྱ་
ངན་ལས་འདས་པ་ལ་འཇུག་པའི་དབང་དུ་བྱས་ནས་མྱང་འདས་དེ་
ཐོབ་ པའི་ ཐབས་ ཞེས་བཤད་དགོས་ པའི་ ཕྱིར་ཏེ། བམ་ལྔ་ལས།
བརྗོད་པ་གསུམ་པའི་ཐ་མ་ལ་སྡོམ་པ་ཐོབ་པ་ནི་ཐོག་མར་སྡོམ་པ་ཐོབ་
པའི་གནས་སྐབས་ཡིན་པས་དང་བོ་ཞེས་བྱའོ། །ཐར་བ་ཞེས་བྱ་བ་ནི་
གྲོལ་བ་སྟེ། ཞེས་སོགས་རྒྱ་ཆེར་གསུངས་པའི་ཕྱིར། སོ་ཐར་གྱི་
སྡོམ་པ་ལ་ཕྱི་མ་གཉིས་ཀྱི་དབང་དུ་བྱས་པའི་པྲ་ཏི་མོཀའི་སྒྲ་བཤད་
ཚང་བས་ཁྱབ་ཀྱང་། དང་བོའི་དབང་དུ་བྱས་པའི་སྒྲ་དོན་ཚང་
བས་མ་ཁྱབ་སྟེ། སོ་ཐར་གྱི་སྡོམ་པ་སྐད་ཅིག་གཉིས་པ་ཕན་ཆད་
སྡོམ་མིན་ལས་དང་བོར་ཐར་བ་མ་ཡིན་པའི་ཕྱིར། མཛོད་དུ་གསལ་
ཡང་རྒྱས་པར་མ་སྤྲོས།



༄༅། །རྗེ་ལྷ་མོའི་བློ་བཟང་ཚུལ་ཁྲིམས་རྒྱ་མཚོའི་འདུལ་བ། 43
གཉིས་པ་མཚན་ཉིད་ནི། ལུས་ངག་ཅི་རིགས་ཀྱི་ལས་གང་
ཞིག གཞན་གནོད་གཞི་བཅས་ལས་ལོག་པའི་འདོད་པའི་སས་
བསྡུས་ཀྱི་ངེས་འབྱུང་གི་སྡོམ་པ་དེ། སོ་ཐར་གྱི་སྡོམ་པའི་མཚན་
ཉིད་ཡིན་ཏེ། ལུས་ངག་གི་ལས་ཞེས་པས་ཡིད་སྡོམ་དང་སོ་ཐར་གྱི་
སྡོམ་པའི་གཞི་མཐུན་གཅོད། གཞན་གནོད་གཞི་བཅས་ལས་ལོག་
ཅེས་པས་གཞན་སྡེའི་ཚུལ་ཁྲིམས་དེ་ཕྱི་དྲོའི་ཟས་སོགས་ལས་ལོག་པ་
མིན་པས་དེ་གཅོད། གཞི་བཅས་ཞེས་པའི་གཞི་ལ་གང་སྤེལ་ལྟར་
ལྟུང་བའི་ཀུན་སློང་གི་ཡིད་ཀྱི་མི་དགེ་བ་གསུམ་དང་རྒྱལ་སྲས་མ་ལྟར་
བཅས་རྐྱང་གི་ལྟུང་བ་འཇོག་ཚུལ་གཉིས་ཡོད་ལ། འདོད་པའི་སས་
བསྡུས་ ཞེས་ པས་ བསམ་ གཏན་ དང༌ ཟག་ མེད་ ཀྱི་ སྡོམ་ པ་ གཅོད།
ངེས་འབྱུང་ཞེས་པས་ལེགས་སྨོན་དང་འཇིགས་སྐྱོབས་ཀྱི་ཚུལ་ཁྲིམས་
གཅོད། སྡོམ་པ་སྨོས་པས་བར་མའི་ཚུལ་ཁྲིམས་གཅོད་པའི་ཕྱིར།
ཟག་བཅས་ཀྱི་བསམ་གཏན་ས་དྲུག་གི་ཚོགས་པའི་ལུས་ངག་གི་སྤོང་
བདུན་བསམ་གཏན་གྱི་སྡོམ་པ་དང༌། ཟག་མེད་ཀྱི་བསམ་གཏན་ས་
དྲུག་ གི་ ཚོགས་ པའི་ སྤོང༌ བདུན་ ཟག་ མེད་ ཀྱི་ སྡོམ་ པ་ ཡིན་ ལ།
གཟུགས་མེད་དངོས་གཞིའི་ཚོགས་པར་དེ་གཉིས་གང་ཡང་མེད་དོ། །
མཛོད་རྩ་བར། འདོད་གཏོགས་ཐམས་ཅད་གཉིས་ཀ་དང༌། ད་
ལྟར་དག་ལས་ཐོབ་པར་འགྱུར། ། བསམ་གཏན་ཟག་མེད་སྡོམ་པ་
ནི། ། དངོས་དང་དུས་ནི་ཐམས་ཅད་ལས། ། ཞེས་སོགས་ལྟར། སོ་
ཐར་དང་བསམ་གཏན་གྱི་སྡོམ་པའི་ཐོབ་གཞི་ལ་མུ་བརྩི་ཚུལ། རྙེད་



༄༅། །གནའ་དཔེ་གཅེས་བསྡུས་དཔེ་ཚོགས།
གཏོང་གི་ཚུལ་དང༌། དེ་དག་གི་ཐོབ་པ་དུས་གསུམ་དང༌། དུས་
གསུམ་གྱི་ཐོབ་པ་ཡོད་མེད། རིག་བྱེད་དང་རིག་མིན་འཇོག་ཚུལ་
རྙེད་གཏོང་སོགས་རྒྱ་ཆེར་སྤྲོ་ནུས་མོད་ཡི་གེས་འཇིགས་སོ། ། སྡོམ་
མིན་ནི་ཡུལ་གྱི་རྒྱལ་བོ་ལྟ་བུའི་མདུན་ནས་ཤན་པ་དང་ཉ་བ་དང་རྔོན་
པ་དང་སྨད་འཚོང་མ་ལྟ་བུས་མི་དགེ་བའི་ལས་ལམ་དག་གིས་འཚོ་
བར་ཁས་བླངས་པ་དང༌། དེ་དག་གི་བུ་རྣམས་ནི་ཁས་མ་བླངས་
ཀྱང་ཕ་མ་དེ་དང་དེའི་བྱ་བར་ཞུགས་ཙམ་གྱིས་སྡོམ་མིན་ཅན་དུ་
འགྱུར་བ་ཡིན་ནོ། །བར་མ་ནི་སྡོམ་པ་དང་སྡོམ་མིན་ལས་གཞན་པའི་
དགེ་མི་དགེའི་ལས་ལམ་རྣམས་ཡིན། འཇིགས་སྐྱོབ་ཀྱི་ཚུལ་ཁྲིམས་
ནི། ངེས་འབྱུང་མེད་པར་ རྒྱལ་བོའི་ཆད་པས་འཇིགས་ པ་ དང་།
འཚོ་ཆས་ཀྱིས་འཕོངས་པ་དང༌། ནད་ཀྱི་དབང་གིས་བསླབ་པ་་
བླངས་པ་དང་། ལེགས་སྨོན་ནི་བརྒྱ་བྱིན་གྱི་བུ་དང་ལྷ་ལྟ་བུར་སྐྱེ་བ་
དང་། གཞན་ལ་འགྲན་འདོད་ལྟ་བུས་བསླབ་པ་བླངས་པ་ལྟ་བུ་
ཡིན་ནོ། །
གསུམ་པ་དབྱེ་བ་ཡོད་དེ། མཛོད་རྩ་བར། སོ་སོ་ཐར་ཅེས་
བྱ་རྣམ་བརྒྱུད། ། ཅེས་དང༌། ཀུན་བཏུས་ལས། སོ་སོ་ཐར་བའི་
སྡོམ་པས་བསྡུས་པ་གང་ཞེ་ན། རིས་བརྒྱུད་དེ། དགེ་སློང་གི་སྡོམ་
པ་དང་། དགེ་སློང་མའི་སྡོམ་པ་དང་། དགེ་སློང་མའི་སྡོམ་པ་
དང༌། དགེ་ཚུལ་གྱི་སྡོམ་པ་དང་། དགེ་ཚུལ་མའི་སྡོམ་པ་དང་།
དགེ་ བསྙེན་ གྱི་ སྡོམ་ པ་ དང་། དགེ་ བསྙེན་ མའི་ སྡོམ་ པ་ དང་།



༄༅། །རྗེ་ལྷ་མོའི་བློ་བཟང་ཚུལ་ཁྲིམས་རྒྱ་མཚོའི་འདུལ་བ། 45
བསྙེན་གནས་ཀྱི་སྡོམ་པའོ། །ཞེས་གསུངས་པ་ལྟར་བརྒྱད་ཡོད་དོ། །
རྒྱ་འདུལ་འཛིན་རིན་པོ་ཆེས། སོ་ཐར་གྱི་སྡོམ་པ་ལ་བརྒྱུད་དབྱེ་བ་
སྒྲས་བརྗོད་ཙམ་ཡིན་ཏེ། དགེ་སློབ་མ་ལས་གཞན་བདུན་དུ་ངེས་
པའི་ཕྱིར་ཏེ། ལམ་སྒྲོན་ལས། སོ་སོ་ཐར་བ་རིགས་བདུན་གྱི། །
ཞེས་གསུངས་པའི་ཕྱིར་ན་མ་ཁྱབ་སྟེ། བསྙེན་གནས་ལས་གཞན་
བདུན་ལ་བྱེད་པར་དེའི་འགྲེལ་བར་བཤད་པའི་ཕྱིར། དེའི་རྒྱུ་་་
མཚན་བསྙེན་གནས་ཉིན་སྡོམ་ཡིན་པས་དུས་ཐུང་བ་དང་། དགེ་
བསྙེན་གྱི་གསོ་སྦྱོང་དུ་གནང་བས་དེས་བསྡུས་པར་བཤད་པའི་རྒྱུ་
མཚན་གྱིས་ཀྱང་ཡིན་པའི་ཕྱིར་ཏེ། བྱང་ས་ལས་ཀྱང་། རིས་་
བདུན་པོ་དགེ་སློང་དང༌། དགེ་སློང་མ་དང་། དགེ་སློབ་མ་དང༌།
དགེ་ཚུལ་དང༌། དགེ་ཚུལ་མ་དང་། དགེ་བསྙེན་དང་། དགེ་
བསྙེན་མའི་ཚུལ་ཁྲིམས་གང་ཡིན་པ་སྟེ། ཞེས་གསུངས་པའི་ཕྱིར།
བཤེས་སྤྲིང་འགྲེལ་བ་ལས། དེ་ཡང་སྡོམ་པ་བརྒྱད་དུ་རིག་པར་བྱ་
སྟེ་ནས། བསྙེན་གནས་དང་། བསྙེན་གནས་མའི་སྡོམ་པའོ། །
ཞེས་གསུངས་པ་ནི་སྔར་དྲངས་པའི་གཞུང་ཁུངས་མ་རྣམས་དང་་་་
འགལ་བས་མི་འཐད་དོ། ། གྲུབ་མཐའ་གོང་མ་ལྟར་ན་བྱང་ཆུབ་
མཐའ་ ཅན་ གྱི་ སོ་ ཐར་ གྱི་ སྡོམ་ པ་ ཡོད་ པ་ རྟོག་གེ་ འབར་ བ་ ལས།
འཇིག་རྟེན་དབང་ཕྱུག་ལ་སོགས་པའི་བྱང་ཆུབ་སེམས་དཔའ་ནི་ཁྱིམ་
པ་མ་ཡིན་ཏེ། ཆགས་པ་ཐམས་ཅད་ཡོངས་སུ་སྤངས་པ་དང༌། སོ་
སོར་ཐར་བའི་སྡོམ་པ་ཡང་དག་པར་བླངས་པ་དང་། བྱང་ཆུབ་



46
༄༅། །གནའ་དཔེ་གཅེས་བསྡུས་དཔེ་ཚོགས།
སེམས་དཔའི་སྡོམ་པས་བྱང་ཆུབ་ཀྱི་སྙིང་བོ་ལ་གནས་ཀྱི་བར་དུ་
བསྡམས་པའི་ཕྱིར་རོ། ། ཞེས་སྤྱན་རས་གཟིགས་ཀྱི་སྡོམ་པ་བྱང་ཆུབ་
མཐའ་ཅན་དུ་གསུངས་པ་སོགས་ཀྱིས་འགྲུབ་བོ། ། སྡོམ་པའི་བག་
ཆགས་མངོན་གྱུར་པའི་དོན་གཏོང་རྒྱུ་གང་ཡང་མ་བྱུང་ལ་སྤོང་སེམས་
ཀྱིས་རྩིས་ཟིན་པའི་བག་ཆགས་ལ་བྱེད་པ་ཐུབ་བསྟན་བྱི་དོར་གྱི་་་༌་
དགོངས་པའོ། །
བཞི་བ་བསྡུ་ཚུལ་ཡོད་དེ། རྫས་ཀྱི་སྒོ་ནས་བསྙེན་གནས་ཀྱི་
དང་། དགེ་བསྙེན་གྱི་དང་། དགེ་ཚུལ་གྱི་དང་། དགེ་སློང་གི་
སྡོམ་པའི་རྫས་བཞིར་འདུ་བའི་ཕྱིར་ཏེ། ཕྱི་མ་གསུམ་ལ་ཕ་མའི་
སྡོམ་པ་གཉིས་གཉིས་ཡོད་པ་རིགས་གཅིག་པའི་ཕྱིར། མཛོད་ལས།
རྫས་སུ་རྣམ་པ་བཞི་ཡིན་ཏེ། ། མཚན་ལས་མིང་ནི་འཕོ་བའི་ཕྱིར། །
ཞེས་སོ། ། རྟེན་དང་དུས་དང་ཡན་ལག་གི་སྒོ་ནས་གཉིས་གཉིས་སུ་
འདུ་ཚུལ་ནི། རྟེན་གྱི་སྒོ་ནས་ཁྱིམ་པ་དང༌། རབ་བྱུང་ཕྱོགས་ཀྱི་
སྡོམ་པ་གཉིས་སུ་འདུ་སྟེ། བསྙེན་གནས་དགེ་བསྙེན་ཕ་མ་གཉིས་ཏེ་
གསུམ་ཁྱིམ་པའི་ཕྱོགས་ཀྱི་སྡོམ་པ་དང༌། ལྷག་མ་ལྔ་རབ་བྱུང་གི་
སྡོམ་པ་ཡིན་པའི་ཕྱིར་ཏེ། ཀུན་བཏུས་འགྲེལ་བ་ལས། རབ་ཏུ་
བྱུང་བའི་སྡོམ་པ་ནི་ལྔ་སྟེ། ཞེས་དང་། འདུལ་བ་རྒྱ་མཚོའི་སྙིང་
བོ་ལས། ཁྱིམ་པའི་སྡོམ་པ་དང་བོ་གསུམ། །རབ་བྱུང་སྡོམ་པ་ཐ་མ་
ལྔ། ། ཞེས་གསུངས་པའི་ཕྱིར། དུས་ཀྱི་སྒོ་ནས་གཉིས་སུ་འདུ་སྟེ།
བསྙེན་གནས་ཀྱི་སྡོམ་པ་ཉིན་ཞག་མཐའ་ཅན་དང༌། གཞན་བདུན་



༄༅། །རྗེ་ལྷ་མོའི་བློ་བཟང་ཚུལ་ཁྲིམས་རྒྱ་མཚོའི་འདུལ་བ།
47 །
ཇི་སྲིད་འཚོའི་མཐའ་ཅན་ཡིན་པའི་ཕྱིར། མཛོད་ལས། ཇི་སྲིད་
འཚོ་དང་ཉིན་ཞག་ཏུ། ། སྡོམ་པ་ཡང་དག་བླང་པར་བྱ། །ཞེས་དང་།
རང་འགྲེལ་ལས། དུས་ཀྱི་མཐའ་ནི་གཉིས་ཏེ། སྲོག་གི་མཐའ་
དང་ཉིན་ཞག་གི་མཐའོ། ། ཞེས་གསུངས་པའི་ཕྱིར། ཡན་ལག་གི་
སྒོས་ཀྱང་གཉིས་སུ་འདུ་སྟེ། དགེ་སློང་ཕ་མའི་སྡོམ་པ་གཉིས་ཡན་
ལག་ཐམས་ཅད་སྲུང་བ་དང་། གཞན་དྲུག་རྩ་བཞི་སྲུང་བའི་སྡོམ་
པ་ཡིན་པའི་ཕྱིར་ཏེ། རང་འགྲེལ་ལས། ལ་ལ་ནི་ཐམས་ཅད་ལས་
ཐོབ་སྟེ། དགེ་སློང་གི་སྡོམ་པའོ། ། ལ་ལ་ནི་བཞི་ལས་ཏེ་དེ་ལས་
གཞན་པའོ། །ཞེས་དང༌། འགྲེལ་བཤད་གཉིས་ལས་ཀྱང་རྒྱས་པར་
གསུངས་སོ། ། སོ་སོའི་ངོས་འཛིན་ལ་ལྔ་ལས། དང་བོ་ནི། རང་
གི་སྤང་བྱ་རྩ་བ་བཞི་དང་། ཡན་ལག་བཞི་སྟེ་བརྒྱད་པོ་ཉིན་ཞག་
གཅིག་གི་བར་དུ་སྤོང་བར་ཁས་འཆེ་བའི་ཁྱིམ་པའི་ཕྱོགས་ཀྱི་སོ་ཐར་
གྱི་སྡོམ་པ་དེ། བསྙེན་གནས་ཀྱི་སྡོམ་པའི་མཚན་ཉིད། བསྙེན་
གནས་ཀྱི་ སྡོམ་པའི་ཡན་ལག་བརྒྱད་ཡོད་དེ། སྲོག་གཅོད་དང་།
མ་བྱིན་ལེན་དང་། མི་ཚངས་སྤྱོད་དང་། རྫུན་སྨྲ་དང་། ཆང་
དང༌། གར་སོགས་ཕྲེང་སོགས་དང༌། མལ་སྟན་ཆེ་མཐོ་དང་།
དུས་མ་ཡིན་པའི་ཟས་སྤོང་བ་བརྒྱུད་ཡོད་པའི་ཕྱིར། རྒྱ་གར་གྱི་
པཎ་ཆེན་ཁ་ཅིག་ན་རེ། དུས་མིན་གྱི་ཟས་སྤོང་བ་ཁོ་ན་བསྙེན་
གནས་དང༌། བྱུག་པ་གར་སོགས་ལས་ཟུར་དུ་བྱེ་བས་ཡན་ལག་
བརྒྱད་དུ་འདོད་དེ། རང་འགྲེལ་ལས། ཁ་ཅིག་དུས་མ་ཡིན་པའི་



48
༄༅། །གནའ་དཔེ་གཅེས་བསྡུས་དཔེ་ཚོགས།
ཟས་སྤོང་བ་ཁོ་ན་འདིར་བསྙེན་གནས་ཡིན་ལ་ལྷག་མ་བརྒྱུད་་་་་
འདིའི་ཡན་ལག་ཡིན་ཏེ། ཞེས་གསུངས་པའི་ཕྱིར། དེའི་ལུགས་
ལ་ཡན་ལག་བརྒྱད་ཡོད་དེ། རྩ་བཞི་སྤོང་བ་བཞི་དང༌། ཆང་
དང་། གར་སོགས་དང་། འཕྲེང་སོགས་དང༌། བྱུག་པ་སྤོང་བ་
དང་བཞི་སྟེ་བརྒྱད་ཡོད་པའི་ཕྱིར། བཞེད་ཚུལ་དེ་མི་འཐད་དེ།
འབོག་ཆོག་ལས། དུས་མིན་ཟས་སྤོང་ཡན་ལག་བརྒྱད་ཀྱི་གྲངས་སུ་
སྔར་བགྲང་བའི་རྗེས་སུ་ཡན་ལག་བརྒྱད་པོ་འདིས་འཕགས་པ་དགྲ་
བཅོམ་པའི་རྗེས་སུ་སློབ་བོ། །ཞེས་གསུངས་པ་དང་འགལ་བའི་ཕྱིར།
དེ་ལ་ཁོ་ན་རེ། ཡན་ལག་བརྒྱད་པོ་འདི་གང་གི་ཡན་ལག་ཡིན་པའི་
བསྙེན་གནས་མེད་པར་ཐལ། དུས་མིན་ཟས་སྤོང་དེ་མ་ཡིན་པའི་
ཕྱིར་ན་བྱེ་སྨྲ་འགའ་ཞིག་གིས་མ་ཁྱབ་སྟེ། དུས་མིན་ཟས་སྤོང་
བསྙེན་གནས་རང་ཉིད་དང་། དེའི་ཡན་ལག་གཉིས་ཀ་ཡིན་པ་མི་
འགལ་བའི་ཕྱིར་ཏེ། ཡང་དག་པའི་ལྟ་བ་སོགས་ལམ་དང་ལམ་གྱི་
ཡན་ལག་གཉིས་ཀ་ཡིན་ལ། ཆོས་རབ་ཏུ་རྣམ་འབྱེད་ཡང་དག་བྱང་
ཆུབ་ཀྱི་ཡན་ལག་སོགས་བྱང་ཆུབ་དང་བྱང་ཆུབ་ཀྱི་ཡན་ལག་གཉིས་
ཀ་ཡིན་པ་དང་། བསམ་གཏན་གྱི་དངོས་གཞིའི་ཏིང་ངེ་འཛིན་་
བསམ་གཏན་དང་བསམ་གཏན་གྱི་ཡན་ལག་གཉིས་ཀ་ཡིན་པ་བཞིན་
ཡིན་པའི་ཕྱིར། ཞེས་ཟེར་བ་ལ། སློབ་དཔོན་དབྱིག་གཉེན་གྱིས།
ཡང་དག་པའི་ལྟ་བ་དེ་རང་ཉིད་ཀྱི་ཡན་ལག་དང་ཡན་ལག་ ཅན་་
གཉིས་ཀ་ཡིན་པ་རིགས་པ་དང་འགལ་བའི་ཕྱིར་ཞེས་བཀག་པ་ཡིན་



༄༅། །རྗེ་ལྷ་མོའི་བློ་བཟང་ཚུལ་ཁྲིམས་རྒྱ་མཚོའི་འདུལ་བ། 49
ཏེ། རྒྱལ་སྲས་མ་ལས། དེ་དག་ཉིད་ཡང་དག་པའི་ལྟ་བ་ལ་སོགས་
པ་དེ་དག་ཉིད་ཀྱི་ཡན་ལག་ཏུ་རིགས་པ་མ་ཡིན་ནོ་ཞེས་བྱ་བ་རྒྱས་པར་
འབྱུང་བ་ནི་བྱེ་བྲག་ཏུ་སྨྲ་བའི་གཞུང་ལུགས་རིགས་པ་དང་འགལ་
བར་སྟོན་པ་ཡིན་ཏེ། ཞེས་གསུངས་པའི་ཕྱིར། ཐུབ་བསྟན་བྱི་
དོར་ལས། སྤང་བྱ་བརྒྱད་ལས་སྲོག་གཅོད་པ་དང་། མ་བྱིན་པར་
ལེན་པ་དང་། མི་ཚངས་པར་སྤྱོད་པ་དང་། རྫུན་དུ་སྨྲ་བ་སྟེ་རྩ་
བའི་ལྟུང་བ་བཞི་སྤོང་བ་ནི་ཚུལ་ཁྲིམས་ཀྱི་ཡན་ལག་དང་། ཆང་
སྤོང་བ་གཅིག་པུ་བག་ཡོད་ཀྱི་ཡན་ལག་དང་། གར་སོགས་འཕྲེང་
སོགས་དང་། མལ་སྟན་ཆེ་མཐོ་དང་། དུས་མ་ཡིན་པའི་ཁ་ཟས་
སྤོང་བ་གསུམ་ནི་བརྟུལ་ཞུགས་ཀྱི་ཡན་ལག་ཡིན་ཏེ། ཞེས་གསུངས་
པ་ལྟར་ཡན་ལག་གི་དབྱེ་བ་དང་བསྡུ་ཚུལ་འདི་ནི་སློབ་དཔོན་དང་
མཛོད་ཀྱི་རང་ལུགས་ཡིན་ཏེ། རྩ་བར། ཚུལ་ཁྲིམས་ཡན་ལག་
བག་ཡོད་པའི། །ཡན་ལག་བརྟུལ་ཞུགས་ཡན་ལག་སྟེ། །བཞི་གཅིག་
དེ་བཞིན་གསུམ་རིམ་བཞིན། ། ཞེས་གསུངས་པའི་ཕྱིར། བསྙེན་
གནས་ཀྱི་སྡོམ་པ་ཁྱིམ་པའི་ཕྱོགས་ཀྱི་སྡོམ་པ་ཡིན་ཀྱང་། ཁྱིམ་པའི་
སྡོམ་པ་མིན་ཏེ། རབ་བྱུང་གི་རྒྱུད་ལ་ཡོད་པའི་ཕྱིར་ཏེ། རབ་བྱུང་
གིས་ དགེ་ བསྙེན་ དང་ བསྙེན་ གནས་ གསར་ དུ་ ལེན་ མི་ རུང་ ཡང་།
བསྙེན་གནས་དང་དགེ་བསྙེན་བླངས་པའི་ཉིན་དེ ར་རབ་བྱུང་དང་
བསྙེན་རྫོགས་བྱེད་རུང་ཞིང་། སྡོམ་པ་གཞན་ཐོབ་པ་བསྙེན་གནས་
དང་དགེ་བསྙེན་གྱི་སྡོམ་པ་དེ་ཡི་གཏོང་རྒྱུ་མིན་པའི་ཕྱིར་རོ། །ཞེས་པ་



50
༄༅
། །གནའ་དཔེ་གཅེས་བསྡུས་དཔེ་ཚོགས།
འདིས་འཁྲུལ་བ་ལག་བརྒྱུད་དུ་མ་སེལ་ལོ། །ཐུབ་བསྟན་བྱི་དོར་ལས།
ཡོངས་རྫོགས་སོགས་ཀྱི་དགེ་བསྙེན་རྣམས་ཀྱི་གསོ་སྦྱོང་ནི་བསྙེན་་་་
གནས་ཡིན་པར་གསུངས་པས་དགེ་བསྙེན་རྣམས་ཀྱིས་ཀྱང་ཉ་སྟོང་
ཚེས་བརྒྱད་ལ་ཡན་ལག་བརྒྱད་དང་ལྡན་པའི་གསོ་སྦྱོང་ལ་གནས་པར་
བྱའོ། ། ཞེས་གསུངས་པ་ལྟར། དགེ་བསྙེན་རྣམས་ཚངས་སྤྱོད་ལ་
གོམས་བྱེད་ཀྱི་གསོ་སྦྱོང་བསྙེན་གནས་ཡན་ལག་བརྒྱད་པ་འདི་ཡིན་
པའི་ཕྱིར་ན་གོ་བོ་བསོད་ནམས་སེངྒེ་དང་ཤཱཀྱ་མཆོག་ལྡན་སོགས་ཀྱིས།
བསྙེན་གནས་ཀྱི་སྡོམ་པ་དེ་དགེ་བསྙེན་གྱི་སྡོམ་པ་དེའི་གཏོང་རྒྱུར་
འདོད་པ་འཁྲུལ་ལོ། །ལུང་ཕྲན་ཚེགས་ལས། །གནོད་སྦྱིན་མོ་འཕྲོག་
མ་བསྙེན་གནས་འདིར་བཀོད་པར་གསུངས་པ་དང་། ཀླུ་གཞོན་ནུ་
ཙམ་པ་ཞེས་བྱ་བས་ཚེས་བརྒྱད་ལ་བསྙེན་གནས་བསྲུངས་བར་བཤད་
པ་དང་། སྐྱེས་རབས་ལས། རི་བོང་དང་། སེངྒེ་ལ་སོགས་པས་
ཀྱང་བསྙེན་གནས་བསྲུང་བར་བཤད་པ་བར་མ་ལ་དགོངས་པའི་ཕྱིར་
ཏེ། རྩ་བར། མི་མ་ཡིན་པའི་འགྲོ་བ་བ་དང་བྱང་གི་སྒྲ་མི་སྙན་པ་
གཉིས་ནི་སྡོམ་པའི་ཞིང་ཉིད་མ་ཡིན་ནོ། ། ཞེས་གསུངས་པའི་ཕྱིར།
སྐྱེད་ཚལ་མཁན་པོ་སོགས་ན་རེ། འོ་ན་ས་པཎ་གྱི་སྡོམ་གསུམ་རབ་
དབྱེ་ལས། བྱེ་བྲག་སྨྲ་བས་བསྙེན་གནས་ཀྱང་དགེ་སློང་ཁོ་ན་ལས་
ལེན་དགོས་ཀྱི། ཁྱིམ་པ་ལས་ལེན་མི་རུང་བར་འདོད་དེ། སོ་ཐར་
གྱི་སྡོམ་པ་རིགས་བརྒྱུད་འབོག་པར་བྱེད་ པའི་སློབ་དཔོན་དེ་ཉིད་
བསྒྲུབ་བྱ་དེའི་གནས་ཀྱི་སློབ་དཔོན་དུ་རུང་བ་དགོས་ལ། གནས་ཀྱི་
A



༄༅། །རྗེ་ལྷ་མོའི་བློ་བཟང་ཚུལ་ཁྲིམས་རྒྱ་མཚོའི་འདུལ་བ། 51
སློབ་དཔོན་དུ་འོས་པ་ལ་བརྟན་མཁས་ཀྱི་ཡོན་ཏན་གཉིས་ལྡན་དགོས་
པའི་ཕྱིར་ཏེ། མདོ་རྩ་བར། བསྙེན་པར་རྫོགས་ནས་ལོ་བཅུ་མ་
ལོན་པར་མཁན་པོ་ཉིད་དང་གནས་ཉིད་དང་མི་གནས་པར་འདུག་
པར་མི་བྱའོ། །ཞེས་སོགས་གསུངས་པའི་ཕྱིར། བསྙེན་གནས་ལེན་
མཁན་གྱི་གང་ཟག་ནི་གླི ང་གསུམ་གྱི་སྐྱེས་པ་བུད་མེད་གང་རུང་
དགོས་ཏེ། དེ་ལས་འགྲོ་བ་གཞན་ལ་སྡོམ་པ་སྐྱེ་བ་རྩ་བར་བཀག་
པའི་ཕྱིར། མདོ་སྡེ་བ་དག་གི་ལུགས་ལ། དུད་འགྲོ་སོགས་འགྲོ་བ་
གཞན་ལའ ང་སྐྱེ་བར་འདུལ་བ་ལུང་དང་སྐྱེས་རབས་སོགས་ལས་
བཤད་ཅིང་། བླང་བའི་ཡུལ་ཡང་། དགེ་བསྙེན་སོགས་ཆོ་ག་ཤེས་
པ་གང་ཡང་རུང་བ་ལས་བླང་རུང་བར་བྲམ་ཟེ་གནས་འཇོག་གིས་
ཞུས་པའི་མདོ་ལས། བསྙེན་གནས་ལ་གནས་པར་འདོད་པ་དེ་་
ནངས་པར་ལངས་ནས་དགེ་སློང་དམ། བྲམ་ཟེའམ། ཁྱིམ་པ་
གཞན་ གང་ ཡང་ རུང་ བ་ ཆོ་ ག་ ཤེས་ པ་ གཅིག་ གི་ དྲུང་ དུ་ སོང་ སྟེ།
ཞེས་པའི་མདོ་འདིས་ ག སུངས་པའི་ཕྱིར་ན། བྱེ་མདོ་གཉིས་ལ་་
བསྙེན་གནས་ལེན་ཡུལ་དང་ལེན་མཁན་སོགས་ལ་ཁྱད་པར་ཡོད་པའི་
ཕྱིར་ཞེ་ན། སྡོམ་གསུམ་རབ་དབྱེ་དང༌། ལུང་རིགས་གཏེར་་་་
མཛོད་ཀྱི་བཤད་ཚུལ་དེ་མི་འཐད་དེ། བྱེ་སྨྲའི་འདོད་པ་བཤད་པ་
དེ་མི་འཐད་པ་གང་ཞིག མདོ་སྡེ་བའི་འདོད་པ་བཤད་པ་ཡང་མི་
འཐད་པའི་ཕྱིར། དང་བོ་གྲུབ་སྟེ། ལེན་ཡུལ་ལ་དགེ་སློང་མི་
དགོས་པའི་ཕྱིར། ལུང་རྣམ་འབྱེད་ལས། ཁྱིམ་བདག་མགོན་མེ་



52
༄༅། །གནའ་དཔེ་གཅེས་བསྡུས་དཔེ་ཚོགས།
ད་ཟས་སྦྱིན་གྱིས་རང་གི་འཁོར་མང་བོ་ལ་བསྙེན་གནས་བྱིན་པར་
གསུངས་པ་དང་། གནས་འཇོག་གི་མདོ་སྔར་དྲངས་པ་དེ་ལྟར་བྱེ་སྨྲ་
ས་ཀྱང་འ དོ ད་ དགོས་ པའི་ཕྱིར་ཏེ། མཛོད་ མཐའ་དཔྱོད་ལས།
ད་ལྟ་བོད་དུ་འགྱུར་བའི་འདུལ་མངོན་གྱི་བསྙེན་གནས་འབོག་ཆོག་
གནས་འཇོག་གི་མདོ་ལས་མེད་པས་བྱེ་མདོའི་འབོག་ཆོག་མི་འདྲ་བའི་
ཤེས་བྱེད་མེད་པའི་ཕྱིར། ཞེས་དང༌། ཐུབ་བསྟན་བྱི་དོར་ལས།
བསྙེན་གནས་ཀྱི་སྡོམ་པ་འབོག་པའི་ཆོ་ག་ནི། འདུལ་བ་ལུང་དང་།
འདུལ་བའི་བསྟན་བཅོས་འགྲེལ་བ་དང་བཅས་པ་གང་ནས་ཀྱང་མ་
གསུངས་ལ། མངོན་པ་དང་ས་སྡེ་ནས་ཀྱང་བསྙེན་གནས་ཀྱི་རྣམ་
བཞག་ཙམ་མ་གཏོགས། འབོག་ཆོག་མ་གསུངས་ཤིང༌། དགེ་
བསྙེན་གྱི་སྡོམ་པ་བརྒྱུད་པ་དང་། བྱང་ཆུབ་བཟང་བོས་ཆོ་ག་དང་
རྣམ་བཞག་གསུངས་ཀྱང་། ཕལ་ཆེན་སྡེ་བའི་ལུགས་སུ་མངོན་ལ།
དེའི་ཕྱིར་ཆོ་ག་ནི། གནས་འཇོག་གི་མདོ་ལས་རྒྱས་པར་གསུངས་པ་
ལས་ཤེས་དགོས། ཞེས་གསུངས་པ་འདི་ཤིན་ཏུ་གནད་ཆེ་བའི་ཕྱིར།།
གཉིས་པ་མདོ་སྡེ་བའི་འདོད་པ་བཤད་པ་མི་འཐད་དེ། ཉིན་
ཞག་མ་ཚང་བའི་བསྙེན་གནས་དང་། ལྷ་ཀླུ་སོགས་ལ་བྱིན་་་་
ལེགས་སྤྱད་ཙམ་ཡིན་གྱི། སོ་ཐར་གྱི་སྡོམ་པ་མ་ཡིན་པར་མཛོད་དུ་
བཤད་པ་དང་འགལ་བའི་ཕྱིར་ཏེ། མཛོད་རང་འགྲེལ་ལས། དེ་
ལས་ གཞན་ དུ་ ནོད་ པ་ ནི་ ལེགས་ པར་ སྤྱད་ པ་ ཙམ་ དུ་ འགྱུར་ གྱི།
བསྙེན་གནས་ཀྱི་སྡོམ་པ་ནི་མ་ཡིན་ནོ། །ཞེས་དང་། མི་ལས་གཞན་



༄༅། །རྗེ་ལྷ་མོའི་བློ་བཟང་ཚུལ་ཁྲིམས་རྒྱ་མཚོའི་འདུལ་བ། 53
དུད་འགྲོ་སོགས་ལ་སོ་ཐར་གྱི་སྡོམ་པ་དང་སྡོམ་མིན་གང་ཡང་མེད་
པའི་ཕྱིར་ཏེ། མཛོད་རྩ་བར། ཟ་མ་མ་ནིང་སྒྲ་མི་སྙན། །མཚན་
གཉིས་མ་གཏོགས་མི་རྣམས་ལ། ། སྡོམ་མིན་སྡོམ་པའང་དེ་བཞིན་
ལ། །ཞེས་དང་། རང་འགྲེལ་ལས། མིའི་འགྲོ་བ་ཁོ་ན་ལ་ཡོད་ཀྱི།
ཞེས་དང་། གང་སྤེལ་ལས། དུད་འགྲོ་ནི་བྱིས་པ་དང་གཞོན་ནུ་
ལྟར་མི་གསལ་བའི་ཕྱིར་རོ། ། ཞེས་སོགས་རྒྱ་ཆེར་གསུངས་པ་དང་
འགལ་བའི་ཕྱིར། བྱི་བོ་བྱེད་པ་རྣམས་ལ་ཉིན་མོ་ཙམ་དང་། ཤན་
པ་སོགས་ལ་མཚན་མོ་ཙམ་གྱི་བསྙེན་གནས་ཀྱང་བསྒྲུབ་བྱ་དེ་ལ་ཕན་
པའི་ཆེད་དུ་སྦྱིན་པའི་ཕྱག་ལེན་ཀྱང་ཀ་ཏ་ནས་མཛད་པ་ལྟར་ཆོ་ག་
ཡང་ཡོད་པའི་ཕྱིར་ཏེ། བྱང་ཆུབ་བཟང་བོས། ཉིན་མོ་ཙམ་དུ་
ཡང་དག་པར་ལེན་ན་དུས་འདི་ནས་བཟུང་སྟེ་ཇི་སྲིད་ཉི་མ་ནུབ་ཀྱི་
བར་དུ་ཞེས་དུས་ཚོད་ཡོངས་སུ་བཅད་པར་བྱའོ། ། ཞེས་གསུངས་
པའི་ཕྱིར། དུས་མ་ཚང་བ་དེ་དག་དང་། ཡན་ལག་མ་ཚང་བར་
བླངས་པ་དག་ཀྱང་ཕན་ཡོན་ཤིན་ཏུ་ཆེ་བའི་ལེགས་སྤྱད་ཙམ་་་་་
འགྱུར་གྱི་སོ་ཐར་གྱི་སྡོམ་པར་མི་རུང་སྟེ། མཛོད་རང་འགྲེལ་ལས།
དེ་ལས་གཞན་དུ་ནོད་པ་ལ་ནི་ལེགས་སྤྱད་ཙམ་དུ་འགྱུར་གྱི། སྡོམ་
པ་ནི་མ་ཡིན་ནོ། །དེ་ལྟར་བྱས་ན་ཤན་པ་དང༌། བྱི་བོ་བྱེད་པ་དག་
གིས་མཚན་མོ་དང་། ཉིན་མོ་བསྙེན་གནས་བླངས་པ་དག་ཀྱང་
འབྲས་བུ་ཡོད་པར་རུང་ངོ༌། །ཞེས་དང་། ཐུབ་བསྟན་བྱི་དོར་ལས་
ཀྱང་དེ་ལྟར་གསུངས་པའི་ཕྱིར། ཐེག་ཆེན་ལུགས་ལ། ཡན་ལག་



༄༅། །གནའ་དཔེ་གཅེས་བསྡུས་དཔེ་ཚོགས།
བརྒྱད་པའི་བསྙེན་གནས་བྱང་ཆུབ་ཀྱི་བར་དུ་བླང་ན་ཡང་སྐྱེ་རུང་
བར་ཁས་ལེན་ཏེ། དགྱེས་རྡོར་ལས། དང་བོ་གསོ་སྦྱོང་སྦྱིན་པར་
བྱ། ། ཞེས་དང་། མི་ ཏྲི་བའི་ལྟ་བ་ངན་སེལ་ལས། བདག་དགེ་
བསྙེན་མིང་འདི་ཞེས་བགྱི་བ་བྱང་ཆུབ་སྙིང་བོ་ལ་མཆིས་ཀྱི་བར་དུ། །
ཞེས་སོགས་གསུངས་པའི་ཕྱིར། སྐབས་འདིར་ཡང་བསྙེན་གནས་
ཉིན་ཞག་གི་མཐའ་ཅན་ཡིན་ཀྱང་། ནམ་འཚོའི་བར་གྱི་ཉ་སྟོང་
བརྒྱད་གསུམ་དང༌། ཆོ་འཕྲུལ་ལྟ་བུའི་ཡར་ངོ་ཡོངས་རྫོགས་ལ་དུས་
གཅིག་ ཏུ་བླ ང་ ནའང་ རུང་ ཞིང་། སྐྱེ་ཚེ་ སོ་ སོ ར་ སྐྱེ་ བ་ ཡིན་ ཏེ།
ཐུབ་བསྟན་བྱི་དོར་ལས། དེས་ན་བསྙེན་གནས་ཉིན་ཞག་གི་མཐའ་
ཅན་དུ་ངེས་ཀྱང་ཆོ་འཕྲུལ་ཆེན་པོ་ལྟ་བུ་ལ་ཟླ་བ་ཕྱེད་བར་མ་ཆད་དུ་
བསྲུང་བ་དུས་གཅིག་ལ་བླང་དུ་རུང་བ་ཡིན་ལ། དེ་ཡང་ཉིན་ཞག་
གཅིག་པའི་སྡོམ་པ་ལན་བཅོ་ལྔའི་བར་དུ་བཟླས་ཏེ་བླངས་པ་ཡིན་
པས་ཉིན་ཞག་གི་སྡོམ་པར་མི་འགྱུར་བའི་སྐྱོན་མེད་དོ། །ཞེས་དང་།
རང་འགྲེལ་ལས། ཟླ་བ་ཕྱེད་ལ་སོགས་པ་ནི་ཉིན་ཞག་བཟླས་་་་
པའོ། །ཞེས་གསུངས་པའི་ཕྱིར། འོ་ན་ནམ་འཚོའི་བར་དུ་སྤང་བྱ་
བརྒྱད་ཀ་སྤོང་པའི་བསྙེན་གནས་ཀྱི་སྡོམ་པ་སྐྱེ་རུང་བར་འདོད་དགོས་
ན། དེ་ཡང་རིགས་པ་མ་ཡིན་ཏེ། བསྙེན་གནས་ཀྱི་སྡོམ་པའི་མཚ
ན་ཉིད་ཀྱི་ཟུར་དུ། ཉིན་ཞག་གཅིག་གི་བར་དུ་ཞེས་སྨོས་པ་དང་འ
གལ་བའི་ཕྱིར་ཞེ་ན། མི་འགལ་ཏེ། ནམ་འཚོའི་བར་བླངས་ཀྱང་
ཉི་མ་ཤར་བ་དང་ཞག་སྔ་མའི་བསྙེན་གནས་གཏོང་བ་ཕྱི་མའི་བསྙེན་



༄༅། །རྗེ་ལྷ་མོའི་བློ་བཟང་ཚུལ་ཁྲིམས་རྒྱ་མཚོའི་འདུལ་བ། 55
གནས་ཀྱི་སྡོམ་པ་གསར་ཏུ་ཐོབ་པ་དུས་མཉམ་པའི་ཕྱིར་ན་ཞག་རེ་རེ་
ལ་ སྡོམ་ པ་ རེ་ རེ་ སྐྱེ་ བ་ ཡིན་ ནོ། ། ལུང་ རིགས་ གཏེར་ མཛོད་ལས།
དམིགས་བསལ་དུ་བྱེ་བྲག་ཏུ་སྨྲ་བ་ལྟར་ན་ཟས་ལ་ལོངས་སྤྱད་པའི་
རྗེས་ སུ་ཡང་བསྙེན་གནས་ཀྱི་ སྡོམ་ པ་ ཁས་བླངས་པས་སྐྱེ་བ་དང་།
ཞེས་གསུངས་པ་མི་འཐད་དེ། ཞག་མི་ཚང་བའི་ཕྱིར་ན་ཉི་མ་ཤར་
རྗེས་ སུ་ ཟན་ ཟོས་ ནས་ སླར་ ཡང་ སྐྱེ་ བ་ མི་ འཐད་ པའི་ ཕྱིར་ ཏེ།
མཛོད་རྩ་བར། བསྙེན་གནས་ཡན་ལག་ཚང་བར་ནི། །ནངས་པར་
གཞན་ལས་ནོད་པར་བྱ། །ཞེས་གསུངས་པའི་ཕྱིར། ཟན་ཟོས་ནས་
མི་སྐྱེ་ཡང་། ནམ་འཚོའི་བར་བསྙེན་གནས་བླངས་པ་འདི་ཡིས་
བརྗེད་པའི་དབང་གིས་ཟན་ཟོས་རྗེས་སུ་ལེན་པ་དུས་ཀྱི་དམིགས་བས
ལ་ཡིན་པའི་ཕྱིར་ཏེ། ཆོག་བྱས་པ་ནི་དྲན་གསོ་ཙམ་ཡིན་གྱི། སྡོམ་
པ་སྔར་སྐྱེས་ཟིན་པའི་ཕྱིར་ཏེ། རྒྱལ་སྲས་མ་ལས། ཟན་ཟོས་ནས་
ནོད་པ་ནི་གསལ་བར་བྱ་བའི་ཕྱིར་རོ། ། ཞེས་དང་། དེས་ནི་ཟན་
ཟོས་ནས་ཀྱང་ནོད་པར་བྱའོ། །ཞེས་བྱ་བ་ནི་སྡོམ་པ་ནི་སློང་བར་བྱེད་
པ་ཡང་དག་པར་ལེན་པར་ངེས་པའི་སེམས་ཡིན་པའི་ཕྱིར་ཉི་མ་་་
འཆར་བའི་ཚེ་ཁོ་ན་སྐྱེའོ། །ཞེས་གསུངས་པའི་ཕྱིར་རོ། ། ཇོ་བོ་རྗེས་
ཉིན་ཞག་མང་པོའི་བསྙེན་གནས་དུས་གཅིག་ཏུ་ལེན་པའི་ཆོ་ག་མཛད་
པ་ལ། བོད་ཀྱི་མཁས་པ་ཁ་ཅིག་གིས། མཛོད་རྩ་དང་། རྒྱ་ཆེར་
རོལ་ པ་ སོགས་ དང་ འགལ་ བས་ ཇོ་ བོས་ མ་ དགོངས་ པ་ མིན་ མཆི།
ཞེས་ཟུར་ཟ་བ་ནི། མཁས་གྲུབ་རྗེ་ཡིས་ཐུབ་བསྟན་བྱི་དོར་ལས་



56
༄༅། །གནའ་དཔེ་གཅེས་བསྡུས་དཔེ་ཚོགས།
རྒྱས་པར་བཀག་གོ། དྲིན་ལན་བསབ་པའི་མདོ་ལས། ཡན་ལག་
བརྒྱད་པའི་ཁྲིམས་མནོས་ན་གང་ཟག་དེ་འཁོར་རྣམ་པ་བདུན་ལས་
འཁོར་གང་གི་ནང་དུ་བསྡུ། བཀའ་སྩལ་བ། ནམ་འཚོའི་བར་གྱི་
ཁྲིམས་མ་མནོས་ཀྱང་ཉིན་ཞག་གཅིག་གི་ཁྲིམས་ཡོད་པས་དེ་ལ་ཡང་
དགེ་བསྙེན་ཞེས་བྱའོ། ། ཞེས་པ་ལྟར། བསྙེན་གནས་པ་དེ་འཁོར་
བདུན་གྱི་ནང་ནས་དགེ་བསྙེན་གྱིས་བསྡུས་ཀྱང་། འཁོར་བདུན་གྱི་
གྲངས་སུ་འདྲེན་པ་མིན་ཏེ། མདོ་དེ་ལས། ཡན་ལག་བརྒྱད་ཀྱི་
ཁྲིམས་ནོད་པ་འཁོར་རྣམ་པ་བདུན་གྱི་ནང་དུ་མ་གཏོགས་སོ། །ཞེས་
གསུངས་པའི་ཕྱིར། པཎ་ཆེན་ཤཱཀྱ་མཆོག་ལྡན་གྱིས། བསྙེན་གན
ས་ཀྱི་སྡོམ་པ་དང་ཁྱིམ་པའི་གསོ་སྦྱོང་ལ་མུ་བ ཞི་འདོད་དེ། དགེ་
བསྙེན་གྱི་སྡོམ་པ་དང་མི་ལྡན་པས་གཞན་གྱི་དྲུང་ནས་བླངས་པའི་
བསྙེན་གནས་ཀྱི་སྡོམ་པ་ལྟ་བུ་བསྙེན་གནས་ཀྱི་སྡོམ་པ་ཡིན་ལ་ཁྱིམ་
པའི་གསོ་སྦྱོང་མ་ཡིན་པའི་མུ་ཡིན་ཏེ། ཁྱིམ་པའི་གསོ་སྦྱོང་དགེ་
བསྙེན་ཁོ་ནར་སྟོན་པས་གནང་བའི་ཕྱིར། ཡོངས་རྫོགས་དགེ་་་
བསྙེན་གྱིས་བསྙེན་གནས་རང་གིས་བླངས་པ་ལྟ་བུ་གསོ་སྦྱོང་ཡིན་ལ་
བསྙེན་གནས་ཀྱི་སྡོམ་པ་མ་ཡིན་པའི་མུ་ཡིན་ཏེ། བསྙེན་གནས་ཀྱི་
སྡོམ་པ་གཞན་གྱི་དྲུང་ནས་ལེན་དགོས་པའི་ཕྱིར། ཡོངས་རྫོགས་
དགེ་བསྙེན་གྱི་ཉིན་སྡོམ་ལྟ་བུ་གཉིས་ཀ་ཡིན་པའི་མུ་དང༌། ཉིན་
ཞག་ཕྱེད་པའི་བསྙེན་གནས་ལྟ་བུ་གང་ཡང་མ་ཡིན་པའི་མུ་ཡིན་པའི་
ཕྱིར་ཟེར་བ་དང་། བསོད་གྲགས་པ་སོགས་ཀྱིས། དེ་ལ་མུ་གསུམ་



༄༅། །རྗེ་ལྷ་མོའི་བློ་བཟང་ཚུལ་ཁྲིམས་རྒྱ་མཚོའི་འདུལ་བ། 57 །
ཡོད་པར་བཤད་པ་འཁྲུལ་བ་ཆེན་པོ་ཡིན་ཏེ། བསྙེན་གནས་ཀྱི་སྡོམ་
པ་ཡིན་ལ་ གསོ་སྦྱོང་མ་ཡིན་པ་གྲུབ་མཐའ་གོང་འོག་སུས་ཀྱང་མི་་
འདོད་པའི་ཕྱིར་དང་། གསོ་སྦྱོང་ཞེས་པ་སྡོམ་པ་གསོ་བ་ཁོ་ནར་
བཤད་མི་དགོས་པའི་ཕྱིར་ཏེ། ཐུབ་དགོངས་ལས། འདིར་་་་་
འཕགས་པ་རྣམས་དང་ཉེ་བར་གནས་ཞེས་པས་བསྙེན་གནས་སུ་་་
བརྗོད་པར་བྱའོ། ། གསོ་སྦྱོང་ཞེས་ཀྱང་བྱ་སྟེ། དགེ་བའི་ས་བོན་
འཛིན་པར་བྱེད་ ཅེས་བྱས་ནས་སོ། ། ཞེས་དང་། མཛོད་རང་་་་་
འགྲེལ་ལས། ཡང་ན་དགེ་བའི་རྩ་བ་ཆུང་ངུ་རྣམས་ཀྱི་དགེ་བའི་རྩ་
བ་གསོས་འདེབས་པའི་ཕྱིར་ཏེ། གང་ཕྱིར་ཡིད་ཀྱི་དགེ་བ་གསོས་
འདེབས་པའི་ཕྱིར་ན་འདི་ནི་བཅོམ་ལྡན་འདས་ཀྱིས་གསོ་སྦྱོང་བཤད་
ཅེས་ གྲགས་ ཞེས་ འབྱུང༌ བས་ ན་ གསོ་ སྦྱོང་ ཡིན་ ནོ། ། ཞེས་ དང༌།
འགྲེལ་བཤད་གཉིས་ལས་ཀྱང་དེ་ལྟར་གསུངས་ལ། འདི་དག་གིས་
ཀྱང་དགེ་བ་གསོ་བའི་ཕྱིར་ན་གསོ་སྦྱོང་ཁོ་ནར་འདོད་དགོས་པའི་
ཕྱིར་ཏེ། གང་སྤེལ་ལས། གསོས་འདེབས་ཞེས་བྱ་བ་ནི་རྒྱུས་པར་
བྱེད་ཅེས་པའི་ཐ་ཚིག་གོ། ཞེས་གསུངས་པའི་ཕྱིར། སྐབས་
འདིའི་བསྙེན་གནས་དང་སྨྱུང་གནས་སྐབས་ཀྱི་ཡན་ལག་བརྒྱད་པ་
གཉིས་སྤང་བྱའི་གྲངས་མཚུངས་ཀྱང་། སྤྱིར་མི་འདྲ་སྟེ། རྟེན་
དྲུང་ནས་བླང་ན་སྐྱེ་མི་སྐྱེ་དང་། ལེན་པ་པོ་རབ་བྱུང་གིས་ལེན་རུང་
མི་རུང་དང༌། དུས་ཉིན་ཞག་མཐའ་ ཅན་ དགོས་ མི་དགོས་དང༌།
ཀུན་སློང་སེམས་བསྐྱེད་དགོས་མི་དགོས་སོགས་ཀྱིས་མི་མཚུངས་པའི་



58 ༄༅། །གནའ་དཔེ་གཅེས་བསྡུས་དཔེ་ཚོགས།
ཕྱིར་ཏེ། ཐུབ་བསྟན་བྱི་དོར་ལས། ད་ལྟའི་ཆོ་གས་སོ་སོ་ཐར་བའི་
སྡོམ་པ་སློབ་དཔོན་མེད་པར་རྟེན་གྱི་དྲུང་དུ་ལེན་པ་ནི། སྔོན་གྱི་ཆོ་
ག་དང་ད་ལྟར་གྱི་ཆོ་གའི་ཁྱད་པར་ལ་རྨོངས་ཤིང་། ཐེག་པ་གོང་
འོག་གི་སྡོམ་པ་ལེན་པའི་ཆོ་གའི་ཁྱད་པར་མ་ཕྱེད་པ་ཡིན་པའི་ཕྱིར་
རོ། །ཞེས་དང༌། ལས་ཆོག་གསེར་མདོག་ལས། དེ་ཡང་ཐེག་ཆེན་
གྱི་སོ་ཐར་ནི་གཏན་ལ་བབ་པ་བསྡུ་བ་ལས། དགེ་སློང་ཕ་མའི་སྡོམ་
པ་མ་གཏོགས་པའི་སོ་ཐར་གཞན་རྟེན་གྱི་དྲུང་དུ་རང་ཉིད་ཀྱིས་ལེན་
པར་གསུངས་པ་དང་། ཞེས་གསུངས་པའི་ཕྱིར། ལྷག་མ་རྣམས་
སྨན་མདོ་དང་དྲིན་ལན་བསབ་པ་དང༌། ཆོ་འཕྲུལ་གྱི་མདོ་སོགས་
ཀྱིས་འགྲུབ་བོ། །ཡང་ཁ་ཅིག སྨྱུང་གནས་དང་། དེའི་སྐབས་ཀྱི་
བསྙེན་གནས་གཉིས་གཅིག་ཏུ་བྱེད་པ་མི་འཐད་དེ། དེའི་གསོ་སྦྱོང་
བསྙེན་གནས་དང༌། སྨྱུང་གནས་ལ་སྨྲ་བཅད་སྲུང་བ་སོགས་འཇོག་
དགོས་པའི་ཕྱིར་ན་སྨྱུང་གནས་དེ་བསྙེན་གནས་འདིར་མི་གཅིག་གོ།
ལེན་པ་པོ་སྟན་དམའ་བ་ལ་ཙོག་པུའམ་པུས་མོ་བཙུགས་ནས་ཐལ་མོ་
བསྣོལ་བའམ་སྦྱར་ཏེ་འབོག་པ་པོ་སོ་ཐར་གྱི་སྡོམ་ལྡན་ཞིག་ལས་དུས་
ལག་རིས་མཐོང་ཙམ་དུ་ཆོ་ག་རྗེས་བཟློས་བྱས་ནས་ལེན་དགོས་སོ། །
དེ་ཡང་ལེན་མི་མང་བོ་ཡོད་པ་ལས་ཉ་སྟོང་བརྒྱད་གསུམ་ལ་ལེན་མི་
རྣམས་ཕྱོགས་གཅིག་དང་། ཉ་ཁོ་ནར་ལེན་མཁན་རྣམས་ཕྱོགས་
གཅིག་དང་ཉ་སྟོང་གཉིས་ལ་ལེན་མཁན་རྣམས་ཕྱོགས་གཅིག་ཏུ་བྱས་
ཏེ་ཆོ་གའང་ ཟླ་བ་བྱུང་ངོ་ཅོག་གི་ཉ་ སྟོང་བརྒྱད་གསུམ་ཞེས་དང༌།



༄༅། །རྗེ་ལྷ་མོའི་བློ་བཟང་ཚུལ་ཁྲིམས་རྒྱ་མཚོའི་འདུལ་བ། 59
ཉ་ལ་ཞེས་དང་། ཉ་སྟོང་གཉིས་ལ་ཞེས་སྐབས་སུ་གང་བབ་ལ་སྦྱོར་
ཚུལ་ཤེས་དགོས་ཤིང༌། ཉ་ སྟོང་བརྒྱད་གསུམ་ལས་ཚེས་གྲངས་་་་
གཞན་གྱི་ཚེ་ན་སྔར་ཚེས་གྲངས་དེའི་བསྙེན་གནས་ཆོ་གས་བླངས་རྗེས་
སླར་ཉ་སྟོང་བརྒྱུད་གསུམ་གྱི་དེ་ལེན་པའམ། ཡང་ན་དུས་འདི་ནས་
བཟུང་སྟེ་ཇི་སྲིད་སང་ཉི་མ་མ་ཤར་གྱི་བར་དང་ཟླ་བ་བྱུང་ངོ་ཅོག་གི་
ཉ་ལ་བསྙེན་གནས་ཡན་ལག་བརྒྱུད་པར་བཟུང་དུ་གསོལ་ཞེས་པ་ལྟ་
བུ་སྦྱོར་དགོས་པར་བླ་མ་བྱམས་པ་རིན་པོ་ཆེའི་གསུང་དྲིས་ལན་ཞིག་
ནས་འབྱུང་ཤིང་། བདག་གི་བླ་མ་རིན་པོ་ཆེ་ནས་ཀྱང་དེ་ལྟར་
བཞེད་དོ། ། །
གཉིས་པ་དགེ་བསྙེན་ནི། ནམ་འཚོའི་བར་དུ་རང་གི་སྤང་བྱ་
ལྔ་སྤོང་བའི་རིགས་གནས་ཀྱི་ཁྱིམ་པའི་ཕྱོགས་ཀྱི་སྡོམ་པ་དེ། དགེ་
བསྙེན་གྱི་སྡོམ་པའི་མཚན་ཉིད་དུ་འདོད་པའོ། །ཇི་སྐད་དུ། སྡོམ་
པ་བརྒྱད་པ་ལས། སྡོམ་གནས་བླ་མ་མཁས་པ་ལས། །གསུམ་ལ་
སྐྱབས་འགྲོ་བླངས་ནས་ནི། ། ཇི་སྲིད་འཚོ་བར་གསོད་དང་འཕྲོག།
ལོག་པར་སྤྱོད་དང་རྫུན་གྱི་ཚིག། ཆང་གི་བཏུང་བ་དག་ལས་ལྡོག།
ཡན་ལག་ཚང་བ་ཆོ་ག་བཞིན། ། ཞེས་སོ། ། དགེ་བསྙེན་ལ་དབྱེ་ན།
ཁ་ཆེ་བ་ལྟར་ན། སྣ་ག ཅི ག་སྤྱོད་དང༌། སྣ་འགའ་སྤྱོད་དང༌།
ཕལ་ཆེར་སྤྱོད་དང༌། ཡོངས་རྫོགས་སྤྱོད་དང༌། ཚངས་སྤྱོད་དགེ་
བསྙེན་ལྔ་དང༌། སློབ་དཔོན་དང་མདོ་སྡེ་བ་དང་། ཉི་འོག་པ་
དང་། དངོས་བཏགས་ཀྱི་སྒོ་ནས་འདུལ་བ་རང་ལུགས་ལ། སྣ་
པ



60 ༄༅ ། གནའ་དཔེ་གཅེས་བསྡུས་དཔེ་ཚོགས།
གཅིག་སྤྱོད་སོགས་ལྔའི་སྟེང་སྐྱབས་འགྲོའི་དགེ་བསྙེན་དང་དྲུག་གི་
དབྱེ་བ་ཡོད་དེ། འདུལ་བ་རྒྱ་མཚོའི་སྙིང་བོ་ལས། སྣ་གཅིག་སྣ་
འགའ་ཕལ་ཆེར་སྤྱོད། །ཡོངས་རྫོགས་སྤྱོད་དང་ཚངས་སྤྱོད་དང་། །
སྐྱབས་འགྲོའི་དགེ་བསྙེན་རྣམ་པ་དྲུག། ཅེས་གསུངས་པའི་ཕྱིར།
མཚན་ཉིད་ཡོད་དེ། དགེ་བསྙེན་གྱི་རྩ་བ་བཞིའི་ནང་ནས་སྣ་གཅིག་
ཙམ་དང་། གཉིས་ཙམ་དང་། གསུམ་ཙམ་དང༌། བཞི་ག་་་་
བསྲུང་བར་ཁས་འཆེ་བའི་དགེ་བསྙེན་དེ། སྣ་གཅིག་སྤྱོད་སོགས་
བཞིའི་མཚན་ཉིད་དུ་སློབ་དཔོན་དང༌། ཉི་འོག་པ་དང༌། མདོ་སྡེ་
བ་སོགས་ཀྱིས་འདོད་དེ། མིང་ཆེན་གྱི་མདོ་ལས། མིང་ཆེན་འདི་
ན་དགེ་བསྙེན་སྲོག་གཅོད་པ་སྤངས་ནས་སྲོག་གཅོད་པ་ལས་སླར་ལོག་
པ་ཡིན་ཏེ། མིང་ཆེན་འདི་ཙམ་གྱིས་ན་དགེ་བསྙེན་བསླབ་པ་ལས་
སྣ་གཅིག་སྤྱོད་པ་ཡིན་ནོ། ། ཞེས་དང་། ཐུབ་བསྟན་བྱི་དོར་ལས།
དེས་ན་དང་བོར་ལེན་པའི་ཚེ་ན་སྣ་གཅིག་དང་གཉིས་ལ་སོགས་པ་
རང་གིས་ཇི་ཙམ་ནུས་པ་དེ་ཙམ་དུ་བླངས་ནས་བསྲུང་བ་སྣ་གཅིག་
སྤྱོད་པ་སོགས་ཀྱི་དགེ་བསྙེན་དུ་རིགས་སོ། །ཞེས་བཞེད་དོ། ། ཞེས་
དང༌། མཛོད་མཐའ་དཔྱོད་ལས། སློབ་དཔོན་དབྱིག་གཉེན་ནི་
ལེན་དུས་ནས་སྣ་གཅིག་གམ་གཉིས་སོགས་རང་གིས་ཇི་ཙམ་བསྲུང་
ནུས་པ་བླངས་ནས་དེ་ལྟར་སྲུང་བ་ལ་སྣ་གཅིག་སྤྱོད་དང་སྣ་འགའ་
སྤྱོད་སོགས་བཞེད་པ་འཐད་དེ། ཞེས་ གསུངས་པའི་ཕྱིར། མི་
ཚངས་སྤྱོད་གཅིག་ཏུ་བགྲང་བའི་རྩ་བཞི་ཆང་བཅས་བསྲུང་བར་ཁས་



༄༅། །རྗེ་ལྷ་མོའི་བློ་བཟང་ཚུལ་ཁྲིམས་རྒྱ་མཚོའི་འདུལ་བ། 61_
འཆེ་བའི་དགེ་བསྙེན་དེ། ཚངས་སྤྱོད་དགེ་བསྙེན་གྱི་མཚན་ཉིད།
དཀོན་མཆོག་གསུམ་ལ་སྐྱབས་འགྲོ་ཙམ་གྱིས་དགེ་བསྙེན་དུ་ཁས་་་
བླངས་པའི་དགེ་བསྙེན་དེ། སྐྱབས་འགྲོའི་དགེ་བསྙེན་གྱི་མཚན་
ཉིད། ཕལ་ཆེན་སྡེ་བལྟར་ན། སྔར་གྱི་དྲུག་དང་། ནམ་འཚོའི་
བར་དུ་བསྙེན་གནས་ཀྱི་སྤང་བྱ་བརྒྱད་སྤོང་ཞིང༌། རབ་བྱུང་གི་
རྟགས་འཛིན་པའི་གོ་མིའི་དགེ་བསྙེན་དང་བདུན་ཡོད། གོ་མིའི་
དགེ་བསྙེན་འདི་དང་འདིའི་ཆོ་ ག་ ཕལ་ ཆེ ན་ སྡེ་ བ་ ལ་ ཡོད་ ཀྱང་།
ཡོད་སྨྲ་སྡེ་བ་ལ་མེད་པར་ཇོ་བོའི་གསུང་སྒྲོས་ལྟར་ཀུན་མཁྱེན་མཚོ་སྣ་
བ་ སོགས་ ཀྱང་ བཞེད་ པའི་ ཕྱིར་ ཏེ། སྡོམ་ བརྒྱད་ འགྲེལ་ བར།
བསྙེན་གནས་ཡན་ལག་བརྒྱད་པ་ཇི་སྲིད་འཚོའི་བར་དུ་བླངས་པ་ནི་
གོ་མིའི་སྡོམ་པ་སྲུང་བ་ཡིན་ནོ། ། ཞེས་དང༌། ཐུབ་དགོངས་ལས།
གསོ་སྦྱོང་གི་སྡོམ་པ་ཇི་སྲིད་འཚོ་བ་ནི་གོ་མིའི་སྡོམ་པའོ། །ཞེས་སོ། །
སྡོམ་བརྒྱད་རྩ་འགྲེལ་དུ་དགེ་བསྙེན་དང་བསྙེན་གནས་ཀྱི་ཆོ་ག་་་་་
གསུངས་པ་ཕལ་ཆེན་སྡེ་བའི་ལུགས་ཡིན་ཏེ། ཐུབ་བསྟན་བྱི་དོར་
ལས། དགེ་བསྙེན་གྱི་སྡོམ་བརྒྱད་དང༌། བྱང་ཆུབ་བཟང་བོས་ཆོ་
ག་དང་རྣམ་བཞག་གསུངས་ཀྱང་ཕལ་ཆེན་སྡེ་བའི་ལུགས་སུ་མངོན་ལ།
ཞེས་གསུངས་པའི་ཕྱིར། ཡོད་སྨྲ་དེའི་ལུགས་ལ། ཕལ་ཆེན་པས་
འདོད་པའི་གོ་མིའི་དགེ་བསྙེན་ཡོད་དེ། ཐེག་ཆེན་ལུགས་ལའང་ཉན་
རང་ཡོད་པ་བཞིན་ཡིན་པའི་ཕྱིར་དང་། གཞན་དུ་ན་ཡོད་སྨྲ་འདི་
བས་ཕལ་ཆེན་སྡེ་བའང་མེད་པར་འདོད་དམ་ཞེས་སོགས་བརྗོད་པར་



༄༅། །གནའ་དཔེ་གཅེས་བསྡུས་དཔེ་ཚོགས།
བྱའོ། །འོ་ན་གོ་མིའི་དགེ་བསྙེན་ཡོད་པར་ཐལ། ཕལ་ཆེན་ལུགས་
ཀྱི་དེ་ཡོད་པའི་ཕྱིར་ན་མ་ཁྱབ་སྟེ། ཕལ་ཆེན་ལུགས་ཀྱི་དེ་གོ་མིའི་
དགེ་བསྙེན་དུ་མི་འདོད་པའི་ཕྱིར། ཁ་ཆེ་བྱེ་བྲག་སྨྲ་བས་ནི། སློབ་
དཔོན་དང་མདོ་སྡེ་བ་དང་ཉི་འོག་པ་གསུམ་གྱིས་འདོད་པའི་དགེ་
བསྙེན་དྲུག་ལས། ཡོངས་རྫོགས་སྤྱོད་དང་ཚངས་སྤྱོད་དགེ་བསྙེན་
གཉིས་ལས་གཞན་བཞི་བོ་རྣམས་དགེ་བསྙེན་དུ་འདོད་པ་མིན་ཏེ།
དེ་གསུམ་གྱིས་འདོད་པའི་སྐྱབས་འགྲོའི་དགེ་བསྙེན་གྱིས་སྡོམ་པ་མ་
བླངས་པའི་ཕྱིར་དང་། གཞན་གསུམ་ལ་སྡོམ་པ་མ་ཚང་བའི་ཕྱིར་ཞེ་
ས་ཟེར་ཏེ། རང་འགྲེལ་ལས། གལ་ཏེ་སྡོམ་པ་མེད་པའམ་མ་ཚང་
བ་ཡང་དགེ་བསྙེན་དུ་འགྱུར་ན་དགེ་སློང་དང་དགེ་སྦྱོང་དག་ཏུ་ཡང་
འགྱུར་རོ། །ཞེས་གསུངས་པའི་ཕྱིར། དེ་ལ་སློབ་དཔོན་སོགས་ཀྱིས།
སྡོམ་པ་མེད་པའམ་མ་ཚང་བ་ལ་ཡང་སྟོན་པས་དགེ་བསྙེན་དུ་་་་་
བཏགས་ལ། དགེ་ཚུལ་དང་དགེ་སློང་ལ་དེ་ལྟར་མ་ཡིན་པའི་ཕྱིར་སྡོ་
མ་པ་མེད་པའི་དགེ་བསྙེན་འདོད་ལ། སྡོམ་པ་མེད་པའི་དགེ་སློང་
སོགས་ མི་འདོད་པས་མི་འདྲའོ་ཞེས་ཟེར་ཏེ། རང་འགྲེལ་ལས།
དགེ་བསྙེན་ནི་སྡོམ་པ་མེད་པར་ཡང་བཏགས་ཀྱི། དགེ་སློང་དང་།
དགེ་སྦྱོང་དག་ནི་མ་ཡིན་ནོ། ། ཞེས་སོ། ། ཁ་ཆེ་བའི་རང་ལུགས་ལ།
དང་བོར་ཡན་ལག་ཀུན་བླངས་ནས་རྗེས་སུ་ཉམས་པ་ལས་རྩ་བཞིའི་
གཅིག་ཙམ་དང༌། གཉིས་ཙམ་དང༌། གསུམ་ཙམ་པོ་དེ་དང་དེ་
སྲུང་བ་ལ་སྣ་གཅིག་སྤྱོད་ཀྱི་དགེ་བསྙེན་སོགས་སུ་འདོད་པ་དེའི་ཕྱིར།



4
༄༅། །རྗེ་ལྷ་མོའི་བློ་བཟང་ཚུལ་ཁྲིམས་རྒྱ་མཚོའི་འདུལ་བ། 63
སྣ་ག ཅི ག་སྤྱོད་པའ ང་ད གེ་བསྙེན་ད ངོ ས་གནས་པར་འདོད་དེ།
མཛོད་རྩ་བར། སྣ་གཅིག་སྤྱོད་སོགས་ཇི་ལྟ་བུ། ། དེ་སྲུང་བ་ལ་་
གསུངས་ཞེས་གྲགས། །ཞེས་པ་རྩ་འགྲེལ་ཀུན་གྱིས་འགྲུབ་པའི་ཕྱིར།
ཐམས་ཅད་ཡོད་སྨྲ་བའམ་འདུལ་བ་རང་ལུགས་ལ། སློབ་དཔོན་
སོགས་ཀྱིས་འདོད་པའི་དགེ་བསྙེན་དྲུག་དང་། ཁ་ཆེ་བས་འདོད་
པའི་དགེ་བསྙེན་ལྔ་ལས་ཡོངས་རྫོགས་དང་ཚངས་སྤྱོད་ལས་གཞན་
དགེ་བསྙེན་དུ་མི་འདོད་དེ། མཐའ་དཔྱོད་ལས། སློབ་དཔོན་
དང་ཁ་ཆེ་བྱེ་བྲག་སྨྲ་བའི་ལུགས་ལ་ཡོངས་རྫོགས་དང་ཚངས་སྤྱོད་
དགེ་བསྙེན་གཉིས་མཚན་ཉིད་པ་དང་ལྷག་མ་བཏགས་པ་ཁས་ལེན་
པའི་ཕྱིར། དེར་ཐལ། ལྷག་མ་ལ་སྡོམ་པ་མེད་པའམ་མ་ཚང་བའི་
ཕྱིར། ཞེས་གསུངས་པའི་ཕྱིར་དང་། སོ་ཐར་གྱི་སྡོམ་པ་ལ་ངེས་པ་
ལྔ་བྲལ་དགོས་པའི་ཕྱིར་རོ། ། གྲུབ་མཐའ་སུའི་ལུགས་ལའང་སྣ་་་་
གཅིག་ སྤྱོད་ སོགས་ ལ་ ཆང་ སྤོང་ དགོས་ ཏེ། གང་ སྤེལ་ ལས།
ཕྱོགས་གཅིག་སྤྱོད་པ་ནི་གཉིས་སམ་གསུམ་སྲུང་བའོ། །ཞེས་སོགས་
གསུངས་པའི་ཕྱིར། ཐུབ་བསྟན་བྱི་དོར་ལས། གཞི་ཐམས་ཅད་
ཡོད་པར་སྨྲ་བའི་འདུལ་བ་བོད་ན་འགྱུར་བ་གང་ནའང་དེ་འདྲ་བ་
མེད་ལ། སྣ་གཅིག་སྤྱོད་པ་སོགས་ཀྱི་ཐ་སྙད་དང་ཆོ་ག་གསུངས་
པའང་མི་སྣང་ཞིང་། བླ་མ་དག་ཡོངས་རྫོགས་དགེ་བསྙེན་གྱི་ཆོ་ག་
ཁ་སྤོས་ནས་བྱེད་མོད། གཞི་ཐམས་ཅད་ཡོད་པར་སྨྲ་བ་དག་སྣ་
གཅིག་སྤྱོད་པ་སོགས་ཀྱི་དགེ་བསྙེན་ཁས་ལེན་མི་ལེན་བརྟགས་ནས་



64 ༄༅ ། །གནའ་དཔེ་གཅེས་བསྡུས་དཔེ་ཚོགས།
བྱོས་ཤིག། ཅེས་གསུངས་ཀྱང་སྐབས་འདིར་སྔར་ལྟར་དགེ་བསྙེན་
དྲུག་ཁས་ལེན་དགོས་ཏེ། ཡོངས་རྫོགས་དང་ཚངས་སྤྱོད་གཉིས་
རྣམ་འབྱེད་ལས་དངོས་སུ་གསུངས། སྣ་གཅིག་སྤྱོད་སོགས་འདོད་
དགོས་པ་འདུལ་བ་རྒྱ་མཚོའི་སྙིང་བོ་དང༌། མཐའ་དཔྱོད་དུ་དྲུག་
གི་མཚན་ཉིད་བཞག་སྟེ་རང་ལུགས་བྱས་པ་དང༌། སྒྲས་བརྗོད་ཀྱིས་
དབྱེ་ན་དྲུག་དང་ཞེས་པ་འདུལ་བ་རང་ལུགས་ཡིན་གྱི། ཁ་ཆེ་བ་
དང་སློབ་དཔོན་གྱི་ལུགས་སུ་མི་རུང་བའི་ཕྱིར་དང་། མིང་ཆེན་གྱི་
མདོ་ལས། བཙུན་པ་ཅི་ཙམ་གྱིས་ན་སྣ་གཅིག་སྤྱོད་པའི་དགེ་བསྙེན་
དུ་ འགྱུར། ཞེས་ སོགས་ འགྲུབ་ པའི་ ཕྱིར། དང་ བོ་ གྲུབ་ སྟེ།
རྣམ་འབྱེད་ལས། རབ་ཏུ་བྱུང་མི་ནུས་ན་ལྔ་བ་ཚངས་པར་སྤྱོད་
པའི་བསླབ་པའི་གཞི་ཡོངས་ ཤིག། ཅེས་དང་། དེའི་ཐད་ཀྱི་་་
འགྲེལ་བ་ལས། ལྔ་བ་ཚངས་པར་སྤྱོད་པ་ཞེས་བྱ་སྟེ། ཁྱིམ་སྤངས་
པའི་དགེ་བསྙེན་གྱི་བསླབ་པའི་གཞི་ལྔ་བླངས་པ་ཡིན་ནོ། ། ཞེས་་་་
གསུངས་པའི་ཕྱིར། ཁོ་ན་རེ། སྣ་གཅིག་སྤྱོད་པའི་དེ་ཆོས་ཅན།
དགེ་བསྙེན་ཡིན་པར་ཐལ། རྩ་བཞིའི་ནང་ནས་སྣ་གཅིག་བསྲུང་
བར་ཁས་འཆེ་བའི་དགེ་བསྙེན་ཡིན་པའི་ཕྱིར་ན་མ་ཁྱབ། རྟགས་
གྲུབ་སྟེ། སྣ་གཅིག་སྤྱོད་པའི་དགེ་བསྙེན་ཡིན་པའི་ཕྱིར། འདོད་
མི་ནུས་ཏེ། དགེ་བསྙེན་གྱི་མཚན་ཉིད་མ་ཚང་བའི་ཕྱིར་ཏེ། སྤང་
བྱ་ལྔ་སྤོང་བའི་དེ་མ་ཡིན་པའི་ཕྱིར། ཡང་ཁ་ཅིག་སློབ་དཔོན་་་་
སོགས་ཀྱི་ལུགས་ལ། སྣ་གཅིག་སྤྱོད་སོགས་དགེ་བསྙེན་ཡིན་ཀྱང་



༄༅། །རྗེ་ལྷ་མོའི་བློ་བཟང་ཚུལ་ཁྲིམས་རྒྱ་མཚོའི་འདུལ་བ། 65
དེའི་སྡོམ་པ་དགེ་བསྙེན་གྱི་སྡོམ་པ་མིན་ཟེར་བ་མི་འཐད་དེ། དེའི་
ལུགས་ལ་དགེ་བསྙེན་གྱི་སྡོམ་པ་ལ་སྤང་བྱ་ལྔ་ཀ་བསྲུང་མི་དགོས་པའི་
ཕྱིར་ཏེ། མཚོ་ཊཱིཀ་ཏུ་མཛོད་འགྲེལ་དྲངས་པ་ལས། མདོ་སྡེ་བ་
རྣམས་ན་རེ། སྡོམ་པ་མ་ཚང་བ་ཡོད་ལ། ཉི་ཚེ་བ་འང་ཡོད་དེ།
ཞེས་གསུངས་པའི་ཕྱིར། ཁྱབ་སྟེ། དེས་སྡོམ་པ་མེད་པ་སྐྱབས་
འགྲོའི་དགེ་བསྙེན་དང་། མ་ཚང་བ་སྣ་གཅིག་སྤྱོད་སོགས་གསུམ་ལ་
སྦྱོར་དགོས་པའི་ཕྱིར། དང་བོར་ནོད་པའི་ཚེ་ནའང་སློབ་དཔོན་
སོགས་གཞན་དག་གི་ལུགས་ལ་སྐྱབས་འགྲོའི་རྗེས་སུ་བདག་དགེ་བསྙེ
ན་དུ་བཟུང་དུ་གསོལ། ཞེས་ལན་གསུམ་བརྗོད་པའི་ཐ་མའི་རྗེས་སུ་
སྡོམ་པ་ཐོབ་ལ། དེ་རྗེས་བསླབ་པ་བརྗོད་པ་ཁས་བླངས་པའི་ཚུལ་
གྱིས་ལན་གཅིག་བརྗོད་པ་དགེ་ཚུལ་གྱི་འབོག་ཆོག་དང་འདྲ་བར་
འདོད་དེ། མིང་ཆེན་གྱི་མདོ་ལས། སྐྱབས་སུ་འགྲོ་ཞིང་བདག་
དགེ་བསྙེན་དུ་བཟུང་དུ་གསོལ། ཞེས་ཚིག་ཏུ་སྨྲ་ན་འདི་ཙམ་གྱིས་
དགེ་བསྙེན་དུ་འགྱུར་རོ། །ཞེས་གསུངས་པའི་ཕྱིར་རོ་ཟེར་ཞིང་སྡོམ་
གསུམ་ལས་ཀྱང་ངོ༌། །ཁ་ཆེ་འདི་པས་སྐྱབས་འགྲོའི་རྗེས་སུ་ནམ་འཚོ་
འི་ བར་ དུ་ སྤང་བྱ་ལྔ་ སྤོ ང་ བའི་ ད གེ་ བསྙེ ན་ དུ་བཟུང་དུ་ གསོལ།
ཞེས་སྦྱོར་ དགོས་ པར་ འདོད་ དེ། བརྒྱད་ སྟོང་ འགྲེལ་ ཆེན་ ལས།
དགེ་བསྙེན་ནི་སྐྱབས་གསུམ་འཛིན་པ་དང་བསླབ་པའི་གཞི་ལྔ་ཡོངས་
སུ་འཛིན་པའོ། །དགེ་བསྙེན་མ་ཡང་དེ་བཞིན་ཡིན་པའི་ཕྱིར་རྣམ་པ་
གཉིས་ཏེ། སྐྱབས་གསུམ་འཛིན་པའི་དགེ་བསྙེན་དུ་སློབ་དཔོན་



66 ༄༅། །གནའ་དཔེ་གཅེས་བསྡུས་དཔེ་ཚོགས།
གྱིས་བཟུང་དུ་གསོལ། ཞེས་བྱ་བ་དང་། དེ་བཞིན་དུ་གསུམ་ལ་
སྐྱབས་སུ་སོང་ནས། བསླབ་པའི་གཞི་ལྔ་ཡོངས་སུ་འཛིན་པའི་དགེ་
བསྙེན་དུ་སློབ་དཔོན་གྱིས་བཟུང་དུ་གསོལ། ཞེས་འདུལ་བ་ལས་
གཉིས་སུ་སྨོས་པའི་ཕྱིར་རོ། །ཞེས་དང་། སྡོམ་བརྒྱུད་འགྲེལ་བ་
ལས་རྒྱས་པར་འབྱུང་ཡང་མང་དོགས་ནས་མ་བྲིས་པས་དེར་བལྟ་བར་
བྱའོ། ། རྒྱུ་མཚན་དེའི་ཕྱིར་མིང་ཆེན་གྱི་མདོ་ལས། དེང་སླན་དུ་
ནམ་འཚོའི་བར་སྲོག་སྤོང་ཞེས་བ་འང་། སྲོག་གཅོད་པ་སྤོང་ཞེས་བ་
ར་གྱི་ཚིག་གཅོད་ཅེས་པ་མི་མངོན་པར་བྱས་པ་ཡིན་ནོ། །ལོ་ཞེས་མ་
རངས་པ་བྱས་སོ། །མདོ་སྡེ་བ་སོགས་སྲོག་གི་ཕྱིར་ཡང་ཆོས་མི་སྤོང་བ་
ལ་སྦྱོར་ཞིང་། མདོ་དེས་སྐྱབས་འགྲོའི་དགེ་བསྙེན་བསྟན་པར་
འདོད་དོ། ། གཏན་ལ་དབབ་པ་བསྡུ་བར། སྣ་གཅིག་སྤྱོད་སོགས་
ལ་མི་དགེ་བཅུ་སྤོང་ཚུལ་གྱིས་ཕྱེ་བས་བརྒྱ་གསུངས་ཏེ། མི་དགེ་
བཅུ་བོ་རང་གིས་སྤོང་བ་བཅུ་དང་། སྲོག་གཅོད་ཀྱི་ཕྱོགས་གཅིག་
སྤོང་བ་སོགས་སྣ་འགའ་སྤོང་བ་བཅུ་དང་། སྲོག་གཅོད་ཕལ་ཆེར་
སྤོང་བ་སོགས་ཕལ་ཆེར་སྤོང་བ་བཅུ་དང་། སྲོག་གཅོད་མཐའ་དག་
སྤོང་བ་སོགས་མཐའ་དག་ སྤོང་བ་བཅུ་དང་། དེ་ལ་སྲོག་གཅོད་
མཐའ་དག་དུས་ཐུང་ངུར་སྤོང་བ་སོགས་བཅུ་དང་། དུས་རིང་བོར་
སྤོང་བ་སོགས་བཅུ་དང་། ན མ་འཚོའི་བར་སྤོང་བ་སོགས་བཅུ་
དང་། གཞན་སྲོག་གཅོད་སྤོང་བ་ལ་འ གོ ད་པ་སོགས་བཅུ་དང་།
གཞན་སྤངས་བ་ལ་བསྔགས་པ་བརྗོད་པ་བཅུ་དང༌། གཞན་སྤོང་བ་
。
。



༄༅། །རྗེ་ལྷ་མོའི་བློ་བཟང་ཚུལ་ཁྲིམས་རྒྱ་མཚོའི་འདུལ་བ། 67
ལ་རྗེས་སུ་ཡི་རངས་བ་བཅུ་སྟེ་བརྒྱར་བཤད་པའི་ཕྱིར་ཏེ། རང་ལ་
བརྟེན་པ་བདུན་ཅུ་དང༌། གཞན་ལ་བརྟེན་པའི་དབང་དུ་བྱས་ནས་
ཐ་མ་སུམ་ཅུ་བཤད་པའི་ཕྱིར། དང་བོ་བཅུ་རྟེན་དང་། ལྷག་མ་
དྲུག་ཅུ་ནི་སྤང་བྱ་དང་། དུས་ཅི་ཙམ་དུ་སྤོང་བའི་དབང་དུ་བྱས་
ཤིང་། བཅུ་ཚན་ཐ་མ་གསུམ་ སྡོམ་ པ་ཆུང་འབྲིང་ཆེ་གསུམ་གྱི་་་
དབང་དུ་བྱས་པར་མཐའ་དཔྱོད་རིན་པོ་ཆེར་གསུངས་པ་ལྟར་རོ། །
བསྙེན་གནས་དང་དགེ་བསྙེན་གྱི་སྐོར་འདི་ལ་མཁས་པ་ཕལ་ཆེར་ཞིབ་
དཔྱོད་ཀྱི་ནོར་གྱིས་དབུལ་བས་རགས་བཤད་ཀྱི་རེ་ལྡེ་གོས་སུ་གྱོན་ཏེ་
ལོག་པའི་ལམ་པོ་ཆེར་འཕྱན་པ་མང་བས་ཡིག་ཚོགས་ལ་མ་འཛེམ་
པར་རྒྱས་པར་བཀོད་པ་འདི་ནི་དཔྱོད་ལྡན་ཡོངས་ལ་མཆོད་པའི་སྤྲིན་
དུ་སྤྲོས་སོ། །
གསུམ་པ་དགེ་ཚུལ་ལ། མཚན་ཉིད་ནི། ཇི་སྲིད་འཚོའི་
བར་དུ་རྩ་བ་བཞི་དང་ཡན་ལག་དྲུག་སྟེ། གཙོ་བོ་བཅུ་སྤོང་བར་
ཁས་འཆེ་བའི་རབ་ཏུ་ཕྱེ་བའི་རབ་བྱུང་གི་སྡོམ་པ་དེ། དགེ་ཚུལ་གྱི་
སྡོམ་པའི་མཚན་ཉིད། སྤང་བྱ་བཅུ་ཡོད་དེ། རྩ་བ་བཞི་དང་།
མལ་སྟན་ཆེ་མཐོ་དང༌། ཆང་དང་། གར་སོགས་དང་། འཕྲེང་
སོགས་དང༌། ཕྱི་དྲོའི་ཟས་ཟ་བ་དང༌། གསེར་དངུལ་ལེན་པ་དང་
བཅུ་བོ་དེ་ཡིན་པའི་ཕྱིར། རྒྱས་པར་ཕྱེ་ན་བླངས་འདས་སོ་དྲུག་
དང་ང་བརྒྱད་སོགས་ཡོད་དེ། རྒྱས་པར་སྤྱིར་བསྟན་དུ་བཤད་པར་
བྱའོ། །



68
༄༅། །གནའ་དཔེ་གཅེས་བསྡུས་དཔེ་ཚོགས།
བཞི་བ་དགེ་སློབ་མའི་སྡོམ་པ་ལ། མཚན་ཉིད་ནི། དགེ་
ཚུལ་ མའི་ སྡོམ་ པའི་ རྗེས་ སུ་ སྟེར་འོས་ ཀྱི་ རྩ་ བའི་ ཆོས་ དྲུག་ དང་།
རྗེས་མཐུན་ཆོས་དྲུག་སྟེ་བཅུ་གཉིས་སྤོང་བར་ཁས་འཆེ་བའི་ཆ་ནས་
བཞག་པའི་སོ་ཐར་གྱི་སྡོམ་པ་དེ། དགེ་སློབ་མའི་སྡོམ་པའི་མཚན་
ཉིད། རྩ་བའི་ཆོས་དྲུག་ཡོད་དེ། ཀརྨ་ཤ་ཏམ་ལས། ཆོས་དྲུག་
གང་ཞེ་ན། གཅིག་པུར་ལམ་དུ་འགྲོ་བར་མི་བྱ་བ་དང༌། ཆུ་བོའི་
ཕ་རོལ་ཏུ་འགྲོ་བར་རྐྱལ་མི་བྱ་བ་དང་། སྐྱེས་པ་ལ་རེག་པར་མི་བྱ་
བ་དང་། སྐྱེས་པ་དང་འདུག་པར་མི་བྱ་བ་དང་། སྨྱན་དུ་འགྱུར་
བ་མི་བྱ་བ་དང་། ཁ་ན་མ་ཐོ་བ་འཆབ་པར་མི་བྱ་བ་སྟེ་ཆོས་དྲུག་པོ་
དེ་དག་ལ་བསླབ་པར་བྱའོ། །ཞེས་གསུངས་པའི་ཕྱིར། རྗེས་མཐུན་
ཆོས་དྲུག་ཡོད་དེ། དེ་ཉིད་ལས། རྗེས་སུ་མཐུན་པའི་ཆོས་དྲུག་
གང་ཞེ་ན། གསེར་ལ་བཟུང་བར་མི་བྱ་བ་དང་། འདོམས་ཀྱི་སྤུ་
འབྲེག་པར་མི་བྱ་བ་དང༌། ས་རྐོ་བར་མི་བྱ་བ་དང་། རྩྭ་སྔོན་པོ་
བཅད་པར་མི་བྱ་བ་དང་། བྱིན་ལེན་མ་བྱས་པར་བཟའ་བར་མི་བྱ་
བ་དང་། གསོག་འཇོག་བྱས་པ་བཟའ་བར་མི་བྱ་བ་སྟེ། ཞེས་
གསུངས་པའི་ཕྱིར། འདིར་རྩྭ་སྔོན་མི་གཅོད་པ་དང༌། འདུལ་བ་
རྒྱ་མཚོའི་སྙིང་བོ་ལས། རྩྭ་སྔོན་སྟེང་དུ་མི་གཙང་བ་མི་འདོར་བ་
བགྲང་བ་ལ་ཚིག་གི་ཞིབ་ཆ་བྱེད་ཚུལ་རྒྱ་ཆེར་འགྲེལ་ལས། འཆད་
པ་ལ་སོགས་པ་བདུན་པོ་དག་ནི་དགེ་སློབ་མས་དེ་དག་ལས་འདས་
ཤིང་འགལ་བར་བྱས་ཀྱང་ཉེས་པ་ཅིང་ཡང་མི་འགྱུར་བས། ཞེས་



༄༅། །རྗེ་ལྷ་མོའི་བློ་བཟང་ཚུལ་ཁྲིམས་རྒྱ་མཚོའི་འདུལ་བ།
69
དང་། འཆང་བ་འབྲལ་བ་མེ་རེག་དང་། །སྤངས་པ་ཟ་དང་ས་བོན་
འཇིག། མི་གཙང་འདོར་དང་ཤིང་ལ་འཛེག། བླངས་པ་མདོར་
གཏོགས་སློབ་མའི་མིན། །ཞེས་དང་། རིན་འཕྲེང་ལས། རྩྭ་སྔོན་
མི་གཙང་འདོར་བ་དགེ་སློབ་མར་ལྟུང་མེད་དུ་གསུངས་ཤིང་། མེ་
ཏོག་འཕྲེང་རྒྱུད་ལས། ཆོས་དྲུག་སྐབས་སུ། རྩྭ་སྔོན་ལ་སོགས་
གཅོད་པ་དང༌། །ཞེས་དང༌། མཚོ་ཊཱིཀ་དང་རིན་འཕྲེང་དུ་ཀརྨ་ཤ་
ཏམ་ལྟར་གསུངས་ཤིང་། ཊཱིཀྐ་ལས། དགེ་སློབ་མའི་བསླབ་པའི་
གཞི་ཞེས་པ་ནས། ས་རྐོ་བ་དང་། སྐྱེ་བའི་ཚོགས་འཇིག་པ་དང་།
ཞེས་གསུངས་ཤིང༌། བློ་གྲོས་ལེགས་བཟང་གི་སྤྱིར་བསྟན་དུ། རྩྭ་
སྔོན་དག་ཀྱང་བཅད་མི་བྱ། ། ཞེས་བསྒྱུར་དགོས་པར་གསུངས་ པ་
ལྟར་རམ་ཡང་ན་ཉམས་འདུན་གྱིས་ཞེས་སྦྱར་ན་རུང་བར་ཁས་ལེན་
པ་གང་བདེ་དཔྱད། ཚངས་སྤྱོད་ཉེར་གནས་ཀྱི་སྡོམ་པ་ཞེས་པ་ནི།
དགེ་སློང་མ་སྒྲུབ་ཁར་མ་བཅུ་གཉིས་ཀྱིས་བར་ཆད་དྲིས་ཏེ་དག་པ་
དང་། གོས་ལྔ་བྱིན་ནས་གསོལ་གཉིས་ཀྱི་ལས་བརྗོད་པ་ནས་ཚངས་
སྤྱོད་ཉེར་གནས་པ་ཟེར་བ་ཙམ་ལས་ སྡོམ་པ་གསར་བ་ཐོབ་རྒྱུ་མེད་
པས་དེའི་རྒྱུད་ཀྱི་དགེ་སློབ་མའི་སྡོམ་པ་དེ། ཚངས་སྤྱོད་ཉེར་གནས་
ཀྱི་སྡོམ་པ་འདི་ཡིན་གྱི། དེ་ལས་ལོགས་སུ་མེད་དོ། །དགེ་སློབ་མའི་
སྡོམ་པ་དགེ་ཚུལ་མ་དང་བསྙེན་རྫོགས་ཀྱི་བར་དུ་ལོ་གཉིས་སུ་གཙོ་
བོར་སྤྱད་དགོས་ཀྱང་། དེ་ཕན་གཏོང་བ་མིན་ཏེ། རྒྱ་ཆེར་འགྲེལ་
ལས། དེ་སྤྱད་པའི་དུས་ནི་ལོ་གཉིས་སོ། །ལོ་གཉིས་ལས་ལྷག་ན་



༠
70 ༄༅ །གནའ་དཔེ་གཅེས་བསྡུས་དཔེ་ཚོགས།
ཡང་དེ་ཕྱིན་ཆད་ཉམས་པར་མི་འགྱུར་ལ། དེ་ཕྱིན་ཆད་མི་བསྲུང་
བར་བྱ་བའང་མིན་ནོ། །ཞེས་གསུངས་པའི་ཕྱིར། །
ལྔ་བ་དགེ་སློང་གི་སྡོམ་པ་ལ་མཚན་ཉིད་ནི། ལུས་ངག་གི་
སྤང་བྱ་བདུན་འཁོར་བཅས་སྤོང་བའི་སོ་ཐར་གྱི་ཚུལ་ཁྲི མས་དེ།
དགེ་སློང་གི་སྡོམ་པའི་མཚན་ཉིད་དུ་གསུངས་ཏེ། རྒྱ་ཆེར་འགྲེལ་
ལས། སྤོང་ བ་ བདུན་ འཁོར་ དང༌ བཅས་ པ། ཞེས་ དང་།
མཛོད་འགྲེལ་ལས། ལུས་དང་ངག་གི་ལས་སྤང་བར་བྱ་བ་ཐམས་
ཅད་སྤོང་བར་ཡང་དག་པར་བླངས་པས་ནི་དགེ་སློང་ཡིན་ནོ། །ཞེས་
གསུངས་པའི་ཕྱིར། ལུས་ངག་གི་བདུན་སྤོང་བའི་ཚུལ་ཁྲིམས་ཙམ་
དེའི་མཚན་ཉིད་དུ་མི་རུང་སྟེ། བསམ་གཏན་དང་ཟག་མེད་ཀྱི་སྡོམ་
པས་མ་ངེས་པའི་ཕྱིར། དབྱེ་ན་དགེ་སློང་ཕ་མའི་སྡོམ་པ་གཉིས་
ཡོད། ལུས་ངག་གི་སྤང་བྱ་ཉིས་བརྒྱ་ལྔ་བཅུ་རྩ་གསུམ་སྤོང་བའི་ཆ་
ནས་བཞག་པའི་སོ་ཐར་གྱི་སྡོམ་པ་དེ། དགེ་སློང་ཕའི་སྡོམ་པའི་
མཚན་ཉིད། དེ་དག་སྤོང་བར་ཁས་འཆེ་བ་ཞེས་སྦྱོར་མི་རུང་སྟེ།
བཅས་པའི་ལས་དང་བོ་དང་། ཚུར་ཤོག་གི་བསྙེན་པར་རྫོགས་པ་སོ
གས་ཀྱིས་མ་ངེས་པའི་ཕྱིར་ཏེ། དེ་གཉིས་ཀྱིས་ཉིས་བརྒྱ་ང་གསུམ་
བསྲུང་བར་ཁས་འཆེ་བ་མ་ཡིན་པའི་ཕྱིར། དབྱེ་བ་དགེ་སློང་ལ་
གཅེས་པའི་མདོ་ལྟར་ན་སྒྲས་བརྗོད་ཀྱིས་གསུམ་དང་། རྣམ་འབྱེད་
ལྟར་ན་ལྔ་ཡོད་དེ། ལུང་རྣམ་འབྱེད་ལས། དགེ་སློང་ནི་རྣམ་པ་ལྔ་
སྟེ། མིང་གི་དགེ་སློང་དང་། སློང་བའི་དགེ་སློང་དང༌། ཁས་
1。



༄༅། །རྗེ་ལྷ་མོའི་བློ་བཟང་ཚུལ་ཁྲིམས་རྒྱ་མཚོའི་འདུལ་བ། 71
འཆེ་བའི་དགེ་སློང་དང་། དོན་དམ་པའི་དགེ་སློང་དང་། གསོལ་
བ་དང་བཞིའི་ལས་ཀྱི་དགེ་སློང་དང་། ཞེས་ གསུངས་ པའི་ཕྱིར།
མིང་གི་དགེ་སློང་ནི་སྡོམ་པ་བླངས་ཀྱང་མ་ཆགས་པར་མིང་ཙམ་་་
འཛིན་པ་དང་། ཁས་འཆེ་བ་ནི། ཕམ་པ་འཆབ་བཅས་སོགས་
ཀྱིས་ཉམས་པ་དང་། སློང་བ་ནི། དགེ་སློང་གི་རྟགས་ཙམ་བཟུང་
ནས་སློང་མོ་བྱེད་པ་སོགས་ཡིན་ཏེ། རྒྱལ་སྲས་མ་ལས། མིང་གི་
དགེ་སློང་ཞེས་པ་ནི་བསྙེན་པར་མ་རྫོགས་པ་གང་ཞིག་ལ་དགེ་སློང་
ཞེས་མིང་དུ་བཏགས་པའོ། །ཁས་འཆེ་བའི་དགེ་སློང་ཞེས་བྱ་བ་ནི་
ཚུལ་ཁྲིམས་འཆལ་བ་མི་ཚངས་པར་སྤྱོད་པ་སོགས་ལ་ཞུགས་པ་ཡིན་
ནོ། ། སློང་བས་ན་དགེ་སློང་ཞེས་བྱ་བ་ནི་སློང་བར་བྱེད་པའོ། །ཞེས་
གསུངས་པའི་ཕྱིར། དགྲ་བཅོམ་པ་དོན་དམ་པའི་དགེ་སློང་དང་།
སྔོན་ཆོག་ད་ཆོག་གིས་བསྙེན་པར་རྫོགས་པ་རྣམས་གསོལ་བཞིའི་ལས་
ཀྱི་དགེ་སློང་ཡིན་ནོ། ། སྒྲ་དོན་ནི། དགེ་ཚུལ་གྱི་སྐད་དོད་ཤམ་ཎི་
ཞེས་ པ་ ཁ་ ཏོན་ དང་ ཀློག་ པ་ སོགས་ ཀྱིས་ ངལ་ ཞིང་ དུབ་ པ་ དང་།
མིག་མཆི་མས་གང་བ་སོགས་ལ་འཇུག དགེ་སློབ་མའི་སྐད་དོད་
ཤིཀྵ་མ་ ཎ་ཞེས་པ་ལོ་གཉིས་ཀྱི་བསླབ་པའི་ཡིད་ཅན་མ་ཞེས་པར་་
འཇུག བསྙེན་རྫོགས་ཀྱི་སྐད་དོད་ཨུ་པ་སམ་ པསྣ་ཞེས་པ་མྱང་་
འདས་ལ་ཉེ་བར་འཇུག དགེ་སློང་གི་སྐད་དོད་བྷིཀྵུ་ཞེས་པ་ལ་ཡི་
གེ་དབྲི་བསྣན་གྱིས་བཤད་ན། དགེ་སློང་ལ་གཅེས་པའི་མདོ ར།
སྒྲ་འཇུག་ཚུལ་ནི། ལུས་ངག་གི་ཉེས་པ་རྣམ་པར་ཟད་པའི་ཕྱིར་ན་



72
༄༅། །གནའ་དཔེ་གཅེས་བསྡུས་དཔེ་ཚོགས།
དགེ་སློང་དང་། དགེ་བ་སློང་བས་ན་དགེ་སློང་དང་། ཟས་བསོད་
སྙོམས་སློང་བས་ན་དགེ་སློང་དང་། སྒོ་གསུམ་ཞི་བར་གནས་པས་
ན་དགེ་སློང་དང་། ལུས་ངག་གི་ལམ་བཟང་བོ་ལ་ཞུགས་པས་ན་
དགེ་སློང་དང༌། ཡོ་བྱད་ཀུན་འཛིན་གྱི་ཆགས་པ་སྤང་བས་ན་དགེ་
སློང་དང་། སྒོ་གསུམ་གྱི་སྤྱོད་པ་བཟང་བས་ཡིད་དུ་འོང་བས་ན་
དགེ་སློང་ངོ༌། །ཞེས་སོགས་གསུངས་པའི་ཕྱིར། སོ་ཐར་གྱི་སྡོམ་པ་
རྒྱུ་རྐྱེན་ལས་ སྐྱེ་ཚུལ་ལ། སྤྱིར་རྐྱེན་ བཞི་ཡོད་དེ། མདོ་ལས།
རྐྱེན་ནི་བཞི་སྟེ། རྒྱུའི་རྐྱེན་དང་། དེ་མ་ཐག་པའི་རྐྱེན་ཉིད་དང་།
དམིགས་པའི་རྐྱེན་ཉིད་དང་། བདག་པོའི་རྐྱེན་ཉིད་དོ། །ཞེས་པ་
ལྟར་བཞི་ཡོད་པ་ལས། སོ་ཐར་གྱི་སྡོམ་པ་ནི་རྐྱེན་བཞིའི་རྒྱུ་རྐྱེན་བ་
དག་རྐྱེན་གཉིས་ལས་སྐྱེ་བ་ཡིན་ཏེ། རྒྱུ་རྐྱེན་ལས་སྐྱེ་བ་གང་ཞིག
བདག་རྐྱེན་ལས་སྐྱེ་བའི་ཕྱིར། དང་བོ་གྲུབ་སྟེ། བྱེད་རྒྱུ་ལས་
གཞན་རྒྱུ་ལྔའི་ནང་གི་སྐལ་མཉམ་དང་ལྷན་ཅིག་འབྱུང་རྒྱུ་ལས་སྐྱེ་
བའི་ཕྱིར། ཁྱབ་སྟེ། མཛོད་རྩ་བར། རྒྱུ་ཞེས་བྱ་བ་རྒྱུ་ལྔ་་་
ཡིན། །ཞེས་གསུངས་པའི་ཕྱིར། གཉིས་པ་གྲུབ་སྟེ། བྱེད་རྒྱུ་ལས་
སྐྱེ་བའི་ཕྱིར། ཁྱབ་སྟེ། རྩ་བར། བྱེད་རྒྱུ་ཞེས་བྱ་བདག་པོར་
བཤད། །ཅེས་གསུངས་པའི་ཕྱིར། དེ་ཆོས་ཅན། དེ་མ་ཐག་རྐྱེན་
ལས་ མི་ སྐྱེ་ སྟེ། གཟུགས་ ཡིན་ པའི་ ཕྱིར། རང་ འགྲེལ་ ལས།
གཟུགས་ནི་མཚུངས་པ་དེ་མ་ཐག་མ་ཡིན་ཏེ། ཞེས་སོ། ། དམིགས་
རྐྱེན་ལས་མི་སྐྱེ་སྟེ། ཤེས་པ་མ་ཡིན་པའི་ཕྱིར། རྩ་བར། གཞན་
。
པ



༄༅། །རྗེ་ལྷ་མོའི་བློ་བཟང་ཚུལ་ཁྲིམས་རྒྱ་མཚོའི་འདུལ་བ། 73
ནི་གཉིས་པོ་དག་ལས་སྐྱེ། ། ཞེས་གསུངས་པའི་ཕྱིར། ཐལ་འགྱུར་
བ་དང་འདི་གཉིས་འདུས་བྱས་ཐམས་ཅད་ལ་དེ་མ་ཐག་རྐྱེན་འདོད་
མི་འདོད་མི་འདྲ་སྟེ། ཐལ་འགྱུར་བས་འདུས་བྱས་ཐམས་ཅད་ལ་
རང་གི་དངོས་རྒྱུ་རྣམས་རང་གི་དེ་མ་ཐག་རྐྱེན་དུ་འདོད་པའི་ཕྱིར་ན་
སོ་ཐར་གྱི་སྡོམ་པ་གཟུགས་ཡིན་ཀྱང་དེ་མ་ཐག་རྐྱེན་ལས་སྐྱེ་བར་
འདོད་དེ། ཚིག་གསལ་ལས། འདི་ནི་གཟུགས་ལ་ཡང་མཚུངས་
པ་དེ་མ་ཐག་པའི་རྐྱེན་འདོད་པའི་ལུགས་སོ། །ཞེས་དང་། རྩ་ཤེས་
ཊཱིཀ་ཆེན་པས། རྒྱུ་འགག་མ་ཐག་པ་ནི་འབྲས་བུ་སྐྱེ་བའི་དེ་མ་ཐག་
རྐྱེན་ཡིན་ཏེ། དཔེར་ན་ས་བོན་འགག་མ་ཐག་པ་མྱུ་གུའི་མཚུངས་
པ་དེ་མ་ཐག་རྐྱེན་ཡིན་པ་བཞིན་ནོ། །ཞེས་དང་། འཇུག་པ་རང་འ
གྲེལ་ལས། ས་བོན་འགག་མ་ཐག་པ་མྱུ་གུའི་མཚུངས་པ་དེ་མ་ཐག་
རྐྱེན་ཡིན་པ་ལྟ་བུའོ། །ཞེས་གསུངས་པའི་ཕྱིར། འདི་བས་སོ་ཐར་
གྱི་སྡོམ་པ་རིག་བྱེད་དང་རིག་བྱེད་མ་ཡིན་པའི་གཟུགས་སུ་འདོད་ལ།
དེ་གཉིས་གང་རུང་ལ་གཟུགས་ཀྱི་ཁྱབ་པར་འདོད་དེ། སྔར་དྲངས་
པ་རྣམས་དང༌། རྩ་ཤེས་ལས། སྲིད་པ་དེ་ཡང་ཕུང་བོ་ལྔ།་ ། ཞེས་
དང་། བུདྡྷ་བཱ་ལི་ཏ་ལས། སྲིད་པ་དེ་ཡང་ཕུང་བོ་ལྔ་ཡིན་པར་
ཤེས་པར་བྱའོ། ། ཞེས་དང༌། ཚིག་གསལ་ལས། དེ་ལ་ལུས་དང་
ངག་གི་ལས་ནི་ གཟུགས་ཀྱི་ཕུང་བོའི་རང་བཞིན་ཡིན་ལ། ཞེས་
དང༌། སྤྱོད་བསྡུས་ལས། རང་རིག་པ་ཙམ་ཞིག་གི་རྣམ་པར་རིག་
བྱེད་མ་ཡིན་པ་ནི། ཞེས་དང༌། རྣམ་བཤད་དགོངས་པ་རབ་་



74
༄༅། །གནའ་དཔེ་གཅེས་བསྡུས་དཔེ་ཚོགས།
གསལ་ལས། དེ་ལ་ཆོས་ཀྱི་སྐྱེ་མཆེད་པའི་གཟུགས་ལྔ་ནི། དངོས་
སྨྲའི་གྲུབ་མཐས་བརྟགས་པ་མིན་གྱི། མདོ་ལས་གསུངས་ཤིང་རང་
ཉིད་ཀྱང་དེ་ལྟར་བཞེད་དོ། །ཞེས་གསུངས་པའི་ཕྱིར། མདོ་སེམས་
རང་རྒྱུད་པ་གསུམ་གྱིས་རྣམ་རིག་མ་ཡིན་པའི་གཟུགས་འདོད་ཀྱང་།
དེ་གཟུགས་སུ་མི་འདོད་དེ། འཕགས་པ་ལྷས་མདོ་སྡེ་བའི་སྐབས་སུ།
རྣམ་རིག་མིན་པའི་གཟུགས་ཡོད་མིན། ། ཞེས་དང་། དེའི་ཐད་ཀྱི་
ཊཱིཀ་ཆེན་དེ་ཉིད་སྣང་བ་ལས། སོ་སོར་ཐར་བའི་སྡོམ་པ་ལྟ་བུ་་
བསྟན་དུ་མེད་ཅིང་ཐོགས་པ་མེད་པའི་རྣམ་པར་རིག་བྱེད་མ་ཡིན་
པའི་གཟུགས་གཟུགས་མཚན་ཉིད་པར་གྱུར་བ་ཡོད་པ་མ་ཡིན་ནོ། །
ཞེས་ དང༌། ཀུན་བཏུས་ དང༌། ཕུང་ བོ་ ལྔའི་ རབ་ བྱེད་ དང་།
རྟོག་གེ་འབར་བ་སོགས་ལས་རྒྱས་པར་འབྱུང་ཡང་མང་དོགས་ནས་
ཁུངས་སུ་མ་བྲིས། མཛོད་རྩ་བར། བྱེད་རྒྱུ་ལྷན་ཅིག་འབྱུང་བ་
དང་། ། སྐལ་མཉམ་མཚུངས་པར་ལྡན་པ་དང་། །ཀུན་ཏུ་འགྲོ་དང་
རྣམ་སྨིན་དང་། ། རྒྱུ་ནི་རྣམས་པ་དྲུག་ཏུ་འདོད། ། ཅེས་པ་ལྟར་རྒྱུ་
དྲུག་ཡོད་པ་ལས། ། སོ་ཐར་གྱི་སྡོམ་པ་དེ་བྱེད་རྒྱུ་ལས་སྐྱེ་བ་ཡིན་ཏེ།
རང་ལས་གཞན་པའི་རྒྱུ་ལས་སྐྱེ་བའི་ཕྱིར། ལྷན་ཅིག་འབྱུང་རྒྱུ་ལས་
སྐྱེ་སྟེ། རང་གི་རྟེན་གྱི་འབྱུང་བཞི་ལས་སྐྱེ་བའི་ཕྱིར། སྐལ་མཉམ་
གྱི་རྒྱུ་ལས་སྐྱེ་སྟེ། རང་གི་རིགས་འདྲའི་དགེ་བ་སྔ་མ་ལས་སྐྱེ་བའི་
ཕྱིར། རྣམ་སྨིན་ཀྱི་རྒྱུ་ལས་སྐྱེ་བ་མིན་ཏེ། དགེ་བ་ཡིན་པའི་ཕྱིར།
རྩ་བར། རྣམ་སྨིན་ལུང་དུ་མ་བསྟན་ཆོས། ། ཞེས་དང་། གང་



༄༅། །རྗེ་ལྷ་མོའི་བློ་བཟང་ཚུལ་ཁྲིམས་རྒྱ་མཚོའི་འདུལ་བ། 75
སྤེལ་ལས། མ་བསྒྲིབས་ལུང་དུ་མ་བསྟན་པ་སྨོས་ པ་ནི། ཞེས་
སོགས་ གསུངས་ པའི་ཕྱིར། ཀུ ན་འ གྲོ འི་ རྒྱུ་ ལས་ སྐྱེ་ བ་ མིན་ཏེ།
ཉོན་མོངས་ཅན་མ་ཡིན་པའི་ཕྱིར། རྩ་བར། ཀུན་འགྲོ་ཞེས་བྱ་
ཉོན་ མོངས་ ཅན། ། རྣམས་ ཀྱི། ཞེས་ གསུངས་ པའི་ ཕྱིར།
མཚུངས་ལྡན་གྱི་རྒྱུ་ལས་སྐྱེ་བ་མིན་ཏེ། ཤེས་པ་མ་ཡིན་པའི་ཕྱིར།
རྩ་བར། མཚུངས་ལྡན་རྒྱུ་ནི་སེམས་དག་དང༌། ། སེམས་བྱུང་རྟེན་
མཚུངས་ཅན་རྣམས་སོ། །ཞེས་གསུངས་པའི་ཕྱིར། སྤྱིར་ལྷན་ཅིག་
འབྱུང་བའི་རྒྱུ་འབྲས་ལ་མུ་བཞི་ཡོད་པར་གསུངས་ཏེ། སེམས་དེ་
སེམས་ཀྱི་རྗེས་མཐུན་གྱི་མཚན་ཉིད་བཞིའི་ལྷན་ཅིག་འབྱུང་རྒྱུ་ཡིན་ལ།
འབྱུང་འབྲས་མ་ཡིན་པའི་མུ་དང་། སེམས་ཀྱི་རྗེས་མཐུན་གྱི་མཚན་
ཉིད་བཞི། སེམས་ཀྱི་ལྷན་ཅིག་འབྱུང་འབྲས་ཡིན་ལ་འབྱུང་རྒྱུ་མ་
ཡིན་པའི་མུ་དང༌། སེམས་ཀྱི་རྩ་བའི་མཚན་ཉིད་བཞི། ་ སེམས་ཀྱི་
ལྷན་ཅིག་འབྱུང་རྒྱུ་དང་འབྱུང་འབྲས་གཉིས་ཀ་ཡིན་པའི་མུ་ཡིན་པའི་
ཕྱིར་ཏེ། མཛོད་རང་འགྲེལ་ལས། དེ་ལ་སེམས་ནང་ན་ཉུང་བ་ནི་
ཆོས་ལྔ་བཅུ་རྩ་བརྒྱད་ཀྱི་ལྷན་ཅིག་འབྱུང་རྒྱུ་ཡིན་ཏེ། ཞེས་དང་།
དེའི་ལྷན་ཅིག་འབྱུང་བའི་རྒྱུ་ནི་ཆོས་ལྔ་བཅུ་རྩ་བཞི་སྟེ། རང་གི་
མཐུན་པའི་མཚན་ཉིད་མ་གཏོགས་པ་རྣམས་སོ། །ཞེས་གསུངས་པའི་
ཕྱིར། བྱེད་རྒྱུ་ལ་ནུས་ལྡན་དང་ནུས་མེད་གཉིས། ཆོས་དེ་སྐྱེ་བ་ལ་
ཕན་འདོགས་པའི་འདུས་བྱས་དེ། ཆོས་དེའི་བྱེད་རྒྱུ་ནུས་ལྡན་གྱི་
མཚན་ཉིད། ཆོས་དེ་སྐྱེ་བ་ལ་གེགས་དང་ཕན་འདོགས་གང་ཡང་མི་



76
༄༅། །གནའ་དཔེ་གཅེས་བསྡུས་དཔེ་ཚོགས།
བྱེད་པའི་ཆོས་དེའི་ཕྱིས་འབྱུང་མ་ཡིན་པའི་ཆོས་གཞན་དེ། ཆོས་
དེའི་བྱེད་རྒྱུ་ནུས་མེད་ཀྱི་མཚན་ཉིད། བྱེད་རྒྱུ་ནུས་ལྡན་དང་ནུས་
མེད་ལྟོས་ས་ལྟོས་འཇོག་གིས་ཡིན་གྱི། སྤྱིར་བྱེད་རྒྱུ་ཐམས་ཅད་ནུས་
ལྡན་ཡིན་ཏེ། འདུས་མ་བྱས་རྣམས་ཀྱང་རང་ལ་དམིགས་པའི་ཡིད་
ཤེས་སྐྱེད་ལ་དེ་ལས་མིག་ཤེས་སོགས་སྐྱེ་བའི་ཕྱིར། རང་འགྲེལ་ལས།
རྒྱུ་བརྒྱུད་པའི་སྒོ་ནས་དེ་ཡང་རྐྱེན་དུ་འགྱུར་བའི་ཕྱིར་ནུས་པ་ཡོད་དེ།
དེ་ བཞིན་ དུ་ གཞན་ ལ་ རྟོགས་པར་བྱ། ཞེས་ གསུངས་ པའི་ཕྱིར།
བྱེད་རྒྱུ་བྱེད་སྟོང་བྱེད་རྒྱུར་ཉན་ཐོས་སྡེ་བའི་གྲུབ་མཐར་གྲགས་པ་
ཙམ་ལས་གཞན་གྱིས་མི་འདོད་དོ། ། སོ་ཐར་གྱི་སྡོམ་པ་བྱེད་རྒྱུ་བྱེད་
བཅས་ སམ་ནུས་ལྡན་ལས་སྐྱེ་ཚུལ་ལ། རང་རྒྱུ་འབྱུང་བ་ལས་སྐྱེ་
ཚུལ། རྣམ་པར་རིག་བྱེད་ཀྱི་སྒྲ་ལས་སྐྱེ་ཚུལ། ཀུན་སློང་གི་ཤེས་པ་
ལས་སྐྱེ་ཚུལ་གསུམ་ཡོད་པའི་དང་བོ་འབྱུང་བ་རྒྱུར་བྱས་ནས་སྐྱེ་ཚུལ་
ལའང་གཉིས་ཡོད་དེ། སྐྱེད་བྱེད་གཞིའི་འབྱུང་བ་རང་གི་སྔ་ལོགས་
དེ་ མ་ཐག་ ཏུ་བྱུང་བའི་འབྱུང་བཞི་དང་། གནས་བྱེ ད་རྟེ ན་གྱི་་
འབྱུང་བ། རང་དང་དུས་མཉམ་པའི་འབྱུང་བཞི་ལས་ སྐྱེ་ཚུལ་་་
གཉིས་ཡོད་པའི་ཕྱིར། གཉིས་པ་རིག་བྱེད་ལས་སྐྱེ་ཚུལ་ལ་གཉིས་
ཡོད་དེ། རིག་བྱེད་ཙམ་པོ་ལས་སྐྱེ་བ་ཚུར་ཤོག་གི་བསྙེན་རྫོགས་ཀྱི་
སྡོམ་པ་ལྟ་བུ་དང་། ཆོ་ག་ཁྱད་པར་ཅན་ལས་སྐྱེ་བ་སྔོན་ཆོག་དང་ད་
ཆོག་གི་བསྙེན་རྫོགས་ཀྱི་སྡོམ་པ་ལྟ་བུ་ཡིན་པའི་ཕྱིར། གསུམ་པ་
ཀུན་སློང་གི་བསམ་པ་ལས་སྐྱེ་ཚུལ་ལ། རྒྱུའི་ཀུན་སློང་དང་དུས་ཀྱི་



༄༅། །རྗེ་ལྷ་མོའི་བློ་བཟང་ཚུལ་ཁྲིམས་རྒྱ་མཚོའི་འདུལ་བ། 77 །
ཀུན་སློང་ལས་སྐྱེ་ཚུལ་གཉིས་ཡོད་པའི་དང་བོར་ཡང་གསུམ་ཡོད་དེ།
ངེས་པ་ལྔ་བྲལ་གྱི་སྡོམ་པ་ལེན་འདོད་དང་། འ ཐོབ་ཤེས་དང་།
མྱང་འདས་ཀྱི་སེམས་སམ་ངེས་འབྱུང་གི་བསམ་པ་གསུམ་ལས་སྐྱེ་བའི་
ཕྱིར་ཏེ། རང་འགྲེལ་ཉིད་ཀྱི་རྣམ་བཤད་ལས། མྱ་ངན་ལས་
འདས་པའི་བསམ་པ་བརྟན་པོ་མེད་པར་སྡོམ་པ་བླངས་པ་ནི་མ་ཡིན་
ཏེ། ཞེས་དང༌། མཚོ་ཊཱིཀ་ལས། གསུམ་པ་མྱ་ངན་ལས་འདས་
པའི་བསམ་པ་བརྟན་པོ་དང་ལྡན་པ་ནི་ངེས་འབྱུང་གི་སྡོམ་པའི་ཡན་
ལག་ཏུ་དགོས་ཏེ། ཞེས་གསུངས་པའི་ཕྱིར། གང་ཟག་འ དི་ལ་
ཡན་ལག་འདི་ཉིད་ཡུལ་འདིར་དུས་འདིའི་བར་དུ་འཐབ་མོའི་ཚེ་མ་
གཏོགས་ཞེས་རིས་སུ་བཅད་དེ་རིམ་བཞིན་སེམས་ཅན་ངེས་པ་དང༌།
ཡན་ལག་ངེས་པ་དང༌། ཡུལ་ངེས་པ་དང་། དུས་ངེས་པ་དང་།
ཚེ་ངེས་པ་ལྔ་དང་བྲལ་བ་དགོས་སོ། ། སློབ་དཔོན་ལུགས་ལ་ཡན་ལག་
གང་བླངས་པ་དེ་ལ་ངེས་པ་ལྔ་བྲལ་དགོས་ཟེར་རམ་སྙམ། གོང་གི་
གཉིས་པ་དུས་ཀྱི་ཀུན་སློང་སྡོམ་པ་སྐྱེ་བ་དང་དུས་མཉམ་པའི་དགེ་
སེམས་ཞིག་ལས་སྐྱེ་ལ། དུས་ཀྱི་ཀུན་སློང་ཐོ བ་ཤེས་སྡོམ་པ་ཐོབ་
པའི་འཕྲལ་དུ་མེད་ཀྱང་སྡོམ་པ་སྐྱེ་བར་འགྱུར་ཏེ། དུས་གོ་བརྗོད་
པ་ལ་དོན་ཡོད་པའི་ཕྱིར་དང་། གསོལ་བ་ཐོས་ནས་བརྗོད་པའི་ཚེ་
གཉིད་ལོག་པ་ལྟ་བུ་དང་། སྙོམས་པར་ཞུགས་ཀྱང་སྐྱེ་བར་ལུང་ཞུ་
བ་ལས། གསོལ་བ་དང་ལས་བྱེད་པའི་ཚེ་གཉིད་ལོག་ཀྱང་བསྙེན་
པར་རྫོགས་པ་ཞེས་བྱའོ། ། ཞེས་གསུངས་པའི་ཕྱིར་དང༌། རྣ་བ་



78
༄༅། །གནའ་དཔེ་གཅེས་བསྡུས་དཔེ་ཚོགས།
འོན་པས་ཀྱང་ནི་རང་ལ་བསྙེན་རྫོགས་བྱེད་པ་ཡིད་ཀྱིས་གོ་བར་གྱུར་
ན་ལས་བརྗོད་པ་ནི་མི་ཐོས་ཀྱང་གང་ཟག་འདི་ལ་བསྙེན་རྫོགས་ཀྱི་
སྡོམ་པ་ཡོད་པར་ཤེས་པར་བྱ་སྟེ་བསྒྲུབ་བྱ་དེར་ཚུལ་ཁྲིམས་སྐྱེ་བ་ལ་ནི་
དགེ་འདུན་ལ་ཉེས་པ་གང་ཡང་མེད་དོ། །ཞེས་སུ་མེ་ཏོག་འཕྲེང་རྒྱུད་
ལས་གསུངས་སོ། །མཛོད་རང་འགྲེལ་ལས། སྡོམ་པ་སེམས་ཅན་
ཐམས་ཅད་ལས་ཐོབ་ལ་ཞེས་པ་ལྟར། སེམས་ཅན་ཐམས་ཅད་ལས་
ཐོབ་པར་ཁས་བླངས་པ་ལ། ཁོ་ན་རེ། སྡོམ་པ་སེམས་ཅན་ཐམས་
ཅད་ལས་ཐོབ་པ་མི་འཐད་པར་ཐལ། སྡོམ་ལྡན་དེས་སྲོག་གཅོད་མི་
ནུས་པའི་སེམས་ཅན་ཡོད་པའི་ཕྱིར། ཁྱབ་སྟེ། སྲོག་གཅོད་མི་
ནུས་པ་ལ་སྲོག་གཅོད་པའི་སེམས་སྲུང་དགོས་ན། རྟག་པ་དང་ནམ་
མཁའ་སོགས་ལ་གསོད་སེམས་སྲུང་དགོས་པར་ཐལ་ལོ། །ཞེས་པའི་
རྩོད་པ་ཁོང་ནས་སློང་བ་ལ། སློ བ་ ད པོ ན་དབྱིག་གཉེན་ན་རེ།
སྡོམ་ལྡན་དེས་སྲོག་གཅོད་མི་ནུས་པ་ལས་སྲུང་ན་རྟག་པ་ལ་ཐལ་བར་
འགྱུར་བ་བདེན་ཡང་སེམས་ཅན་ཐམས་ཅད་ཀྱི་སྲོག་ལ་མི་གནོད་པའི་
བསམ་པས་བླངས་པས་བསྲུང་ཡུལ་ སེམས་ ཅན་ཐམས་ཅད་ལས་་་་
འཐོབ་ལ། དེ་ཡང་ནུས་པ་ཁོ་ན་དང་དུས་གསུམ་གྱི་མ་འོངས་པ་
ལས་སྲུང་ངོ་ཞེས་ལན་གསུངས་པ་ཡིན་ཏེ། རང་འགྲེལ་ལས། ཇི་
ལྟར་མི་ནུས་པ་དག་ལས་སྡོམ་པ་ཐོབ་ཅེས་ན། ཞེས་པས་རྩོད་པ་
དང༌། རྒྱལ་སྲས་མ་ལས། འདི་ལ་སློབ་དཔོན་གྱིས་ལན་དུ་སེམས་
ཅད་ཐམས་ཅད་ཀྱི་སྲོག་ལ་མི་གནོད་པའི་བསམ་པས་བླངས་པའི་ཕྱིར་



༄༅། །རྗེ་ལྷ་མོའི་བློ་བཟང་ཚུལ་ཁྲིམས་རྒྱ་མཚོའི་འདུལ་བ། 79
རོ། །ཞེས་པས་ལན་སྟོན་པའི་ཕྱིར། ནུས་པ་ཁོ་ན་ལས་ཐོབ་པར་
སློབ་དཔོན་གྱིས་ཁས་བླངས་པ་ལ་འོ་ན་བསྲུང་ཡུལ་ནུས་པའི་སེམས་
ཅན་མི་ནུས་པའི་སེམས་ཅན་དང་། མི་ནུས་པའི་སེམས་ཅན་ནུས་
པའི་དེར་སྐྱེ་བ་ཡོད་པས་དེའི་སྒོ་ནས་སྡོམ་པ་འཕེལ་འགྲིབ་དུ་འགྱུར་
བར་ཐལ་ལོ་ཞེས་བྱེ་སྨྲས་སྐྱོན་བརྗོད་པ་ལ། སློབ་དཔོན་ན་རེ།
དེའི་སྐྱོན་མེད་དེ། སྔོན་མེད་པའི་རྩ་སྐྱེ ས་ན་ སྡོམ་པ་འཕེལ་ལ།
སྔོན་ཡོད་པའི་རྩྭ་སྐམས་ན་སྡོམ་པ་འགྲིབ་པའི་སྐྱོན་མེད་པ་དང་་་་
མཚུངས་སོ། ། ཞེས་ལན་གསུང ས་པ་ཡིན་ཏེ། རང་འགྲེལ་ལས།
བྱེ་བྲག་ཏུ་སྨྲ་བ་ན་རེ། ནས་སྡོམ་པ་ཐོབ་པ་དང་གཏོང་བར་འགྱུར་
རོ། །ཞེས་ཟེར་རོ། །ཞེས་པས་རྩོད་པ་དང་། དེ་ལྟར་ན་མི་འགྱུར་
ཏེ། ཇི་ལྟར་སྔོན་མེད་པའི་རྩ་སྐྱེས་སམ། ་ ཞེས་སོགས་ཀྱིས་ལན་
བསྟན་པའི་ཕྱིར། འདི་ལ་རང་འགྲེལ་ལས་རྩོད་ཚུལ་མང་ཞིང་རྒྱུ་
རྐྱེན་འབྲས་བུའི་རྣམ་བཞག་གལ་ཆེའང་མང་དོགས་ ཤིང་། མཚོ་
ཊཱིཀ་ལས་འདོད་ཆགས་ལ་ཀུན་འགྲོའི་རྒྱུ་བཞག་པ་སོགས་ནོར་བ་མང་
བས་ཞིབ་དཔྱོད་དགོས་སོ། །ཁ་ཅིག་བྱེ་སྨྲ་སོགས་སྡོམ་པ་གཟུགས་
ཅན་དུ་འདོད་པ་ལྟར་ན་དགེ་བསྙེན་དང་དགེ་ཚུལ་དང་དགེ་སློང་གི་
སྡོམ་ པ་ རིམ་ གྱིས་ མནོས་ ཚེ་སྔ་ མ་ ཕྱི་ མར་ གནས་ གྱུར་ བ་ ཡིན་ཏེ།
དྲིན་ལན་བསབ་པའི་མདོ་ལས། ཐོག་མ་དང་ཐ་མའི་བར་དུ་ཚུལ་
ཁྲིམས་ཡིན་གྱི་མིང་ཙམ་འཕྲལ་ལ་འདོགས་སོ། ། དཔེར་ན། སྐྱེད་
ཤིང་ གི་ ལོ་ མ་ ལྟ་ བུ་ དཔྱིད་ དང༌ དབྱར་ ནི་ སྔོ། སྟོན་ ནི་ སེར་།



80
༄༅། །གནའ་དཔེ་གཅེས་བསྡུས་དཔེ་ཚོགས། །
ma
irroir
དགུན་ནི་སྐྱ་སྟེ། དེ་ཡང་དུས་ཀྱིས་བསྒྱུར་བས་ཤིང་གི་ལོ་མར་ཁ་
དོག་ཐ་དད་པར་ཟད་དེ། ཞེས་དང༌། འོ་མ་དང་ཞོ་དང་མར་
དང་མར་གྱི་སྙིང་པོ་རྣམས་ནི་རྣམ་བཞིར་ཐ་དད་དེ། ནས་ཚུལ་
ཁྲིམས་ ཀྱང༌ དེ་ དང་ འདྲ་ སྟེ། ཞེས་ དང༌། ཞུ་ འགྲེལ་ ལས།
གཞོན་ནུ་དང་། དར་ ལ་ བབ་ པ་ དང་། རྒན་ པོ་ ཉིད་ བཞིན།
ཞེས་སོགས་གསུངས་པའི་ཕྱིར་ཟེར་ན་མ་ཁྱབ་སྟེ། ལུང་དེ་དག་གི་
དོན་དོང་ཙེ་སུམ་བརྩེ གས་དོང་ཙེ་ཙམ་དུ་ངོ་བོ་གཅིག་ཀྱང་རྙེད་
གཏོང་ཐ་དད་པ་ལྟར། སྡོམ་པ་གསུམ་པོ་དེ་ཚུལ་ཁྲིམས་ཙམ་དུ་ངོ་
བོ་གཅི ག་མོད་ཀྱང་སྤྱིར་ངོ་བོ་ཐ་དད་པའི་དོན་ཡིན་པའི་ཕྱིར་ཏེ།
རང་འགྲེལ་ལས། དོང་ཙེ་གཅིག་དང་གཉིས་ཞེས་བྱ་བ་བཞིན་དུ་ཐ་
དད་དེ་དེ་དག་ནི་མ་འདྲེས་པ་ཉིད་དེ། ཞེས་དང་། རྩ་བར།
ཐ་དད་ཅེས་དང་། དྲིན་ལན་བསབ་པ་ལས། དགེ་སློང་གི་ཚུལ་
ཁྲིམས་རྫོགས་པར་མནོས་ན་ཁྲིམས་བཅུ་དང་ཁྲིམས་ལྔ་མ་མཆིས་པར་
མི་འགྱུར་རམ། བཀའ་སྩལ་བ། མེད་པར་མི་འགྱུར་ཏེ། ཞེས་
དང་། མཛོད་འགྲེལ་ལས། སྡོམ་པ་གསུམ་དག་ལ་སྲོག་གཅོད་པ་
སྤོང་བ་གསུམ་ནས་མྱོས་པར་འགྱུར་པའི་བཏུང་བ་སྤོང་བ་གསུམ་གྱི་
བར་ དུ་ མཚན་ ཉིད་ ཐ་ དད་ པ་ སྐྱེ་ སྟེ། ཞེས་ གསུངས་ པའི་ ཕྱིར།
སྔོན་གྱི་མཁས་དབང་བྱ་འདུལ་བ་ཆེན་པོའི་འདུལ་བ་ལས། དགེ་
སློབ་མའི་སྡོམ་པ་བར་མའི་ཚུལ་ཁྲིམས་ཙམ་ཡིན་གྱི་སྡོམ་པ་མཚན་
ཉིད་པ་མིན་ཏེ། དགེ་ཚུལ་མས་ཆོས་བཅུ་གཉིས་ལོ་གཉིས་ལ་སློབ་



༄༅། །རྗེ་ལྷ་མོའི་བློ་བཟང་ཚུལ་ཁྲིམས་རྒྱ་མཚོའི་འདུལ་བ། 81
པར་ཁས་བླངས་པ་ཙམ་ལས་རྩ་བཞི་གང་ཡང་བསྲུང་བར་དམ་མ་
བཅས་ལ། སོ་ཐར་ལ་རྩ་བཞི་སོགས་རང་བཞིན་གྱི་མི་དགེ་བ་སྲུང་
བ་ཞིག་དགོས་པའི་ཕྱིར། སོ་ཐར་གྱི་སྡོམ་པ་ཉམས་ན་རྫིའུ་ཆག་པ་
དང་འདྲ་བར་བླང་དུ་མེད་ལ། དགེ་སློབ་མའི་སྡོམ་པ་ཉམས་ཀྱང་
བླང་རུང་བར་རྩ་བ་དང་ཊིཀྐར་གསུངས་པའི་ཕྱིར། སོ་ཐར་ལ་ཉིན་
ཞག་དང་ཇི་སྲིད་འཚོའི་མཐའ་ཅན་དུ་ངེས་ཀྱང་འདི་ལོ་གཉིས་ནས་
གཏོང་བའི་ཕྱིར། འོ་ན་སོ་ཐར་རིས་བརྒྱུད་བཤད་པ་དང་དགེ་སློབ་
མའི་སྡོམ་པ་ཞེས་པའི་ཐ་སྙད་མི་རུང་བར་འགྱུར་རོ་ཞེ་ན། སྔ་མ་
དངོས་བཏགས་མ་ཕྱེ་བའི་དབང་དུ་བྱས་ལ། ཕྱེ་ན་བདུན་ཡིན་པར་
ཇོ་བོས་གསུངས་པའི་ཕྱིར། ཕྱི་མ་དགེ་སློབ་མའི་སྡོམ་པ་ཡོད་ཀྱང་
དེ་སྡོམ་པ་མཚན་ཉིད་པ་ཡིན་མི་དགོས་ཏེ། ཁྱིམ་གྱི་བསླབ་པའི་
སྡོམ་པ་ཞེས་པ་དང་། ཡིད་དང་དབང་བོའི་སྡོམ་པ་ཞེས་འབྱུང་
ཡང་སྡོམ་པ་ཡིན་མི་དགོས་པ་བཞིན་ཡིན་པའི་ཕྱིར། ཞེས་གསུངས་
ལ། རྒྱུ་རིན་པོ་ཆེས་ཀྱང་དེ་ལྟར་གསུངས་པ་མི་འཐད་པར་སྔར་
བསྒྲུབས་ཟིན་ཏོ། ། གསུམ་ལྡན་གྱི་རྒྱུད་ཀྱི་སྡོམ་གསུམ་གྱི་སྤང་བྱའི་
ལྟུང་བ་རྫས་ཐ་དད་དུ་ཡོད་པ་དང་ལེན་དུས་ཀྱི་ཀུན་སློང་དང་། ཆོ་
ག་སོགས་མི་འདྲ་བས་ངོ་བོ་ཐ་དད་ཀྱང་ཉི་ཟླའི་འོད་དུས་གཅིག་ཤར་
ཚེ་ཉི་ཟླ་ཐ་དད་ཀྱང་གྲིབ་མ་སོ་སོར་འབྱེད་རྒྱུ་མེད་པ་ལྟར། གསུམ་
ལྡན་དེས་སྲོག་གཅོད་ལྟ་བུ་གསར་དུ་བྱས་ཚེ་དེའི་ངོ་བོར་གྱུར་བའི་
དགེ་བསྙེན་གྱི་སྡོམ་པ་དང་འགལ་བའི་ཉེས་བྱས་དང༌། དགེ་ཚུལ་



82
༄༅། །གནའ་དཔེ་གཅེས་བསྡུས་དཔེ་ཚོགས།
གྱི་ཕམ་འདྲ། དགེ་སློང་གི་ཕམ་པ་གསུམ་ལྟུང་བ་ངོ་བོ་གཅིག་ཀྱང་
ལྡོག་ཆོས་སོ་སོར་བཞག་གོ། སྡོམ་པ་སེམས་པ་ས་བོན་དང་བཅས་
པར་འདོད་པའི་གྲུབ་མཐའ་སྨྲ་བས་ནི། གསུམ་ལྡན་རྒྱུད་ཀྱི་སེམས་
པའི་ངོ་བོར་གྱུར་པའི་སོ་ཐར་གྱི་སྡོམ་གསུམ་གཏོང་དུས་སོགས་མི་
འདྲ་བས་གྲུབ་བདེ་རྫས་གཅིག་མིན་ཀྱང་སེམས་པའི་རྫས་སུ་ངོ་བོ་གཅི
ག་ཏུ་སོང་བར་འདོད་དོ། །དེ་ལ་རིམ་གྱིས་ཐོབ་པ་དང་། རིམ་གྱིས་
གཏོང་ཚུལ་གྱིས་མི་གནོད་དེ། གསུམ་ལྡན་གྱི་རྒྱུད་ཀྱི་སོ་ཐར་གྱི་
སྡོམ་གསུམ་ནང་ཕན་ཚུན་ཡིན་པར་མ་སྨྲས་པའི་ཕྱིར་རོ། །དཔེར་ན་
གསེར་དང་གསེར་བུམ་དངོས་པོ་གཅིག་ཡིན་ཀྱང་གསེར་དང་བུམ་
པའི་ངོ་བོ་འ དོ ར་དུ ས་མི་ མ ཚུངས་ པ་ བ ཞི ན་ཡིན་ པའི་ ཕྱིར་ ཏེ།
གསེར་བུམ་བཅོམ་པ་ན་བུམ་པའི་ངོ་བོ་དོར་ཀྱང་གསེར་གྱི་ངོ་བོ་མ་
དོར་བའི་ཕྱིར། སྔོན་གྱི་མཁས་དབང་ས་སྐྱ་བ་ཡབ་སྲས་ཀྱིས། སོ་
ཐར་བྱང་སེམས་སྔགས་ཀྱི་སྡོམ་གསུམ་རིམ་གྱིས་མནོས་ཚེ་འོག་མ་
རྣམས་གོང་མར་གནས་གྱུར་ལ། དེ་བཞིན་སོ་ཐར་གྱི་སྡོམ་གསུམ་
ཡང་གནས་འགྱུར་བར་བཞེད་པ་དང་། ཁ་ཅིག་ སོ་ཐར་བསམ་་
གཏན་ཟག་མེད་ཀྱི་སྡོམ་གསུམ་མི་འགལ་བར་འདོད་པ་གསུམ་ག་མི་
འཐད་དེ། སོ་ཐར་བྱང་སེམས་སྔགས་ཀྱི་སྡོམ་པ་གསུམ་ལྡན་གྱི་རྒྱུད་
ཀྱི་དེ་གསུམ་ཕན་ཚུན་གཅིག་གཅིག་ཡིན་ན། དེ་འདྲའི་དགེ་སློང་
གིས་ཀུན་དཀྲིས་དྲག་པོས་བུད་མེད་ལ་སྨོད་པས་ཀྱང༌། སོ་ཐར་གྱི་
སྡོ མ་ པ་ གཏོ ང་ བར་ ཐལ། སྔགས་ ཀྱི་ སྡོམ་ པ་ གཏོང་ བའི་ ཕྱིར།



༄༅། །རྗེ་ལྷ་མོའི་བློ་བཟང་ཚུལ་ཁྲིམས་རྒྱ་མཚོའི་འདུལ་བ། 83
ཡང་ཀུན་དཀྲིས་ཚང་བས་བདག་བསྟོད་གཞན་སྨོད་བྱས་པ་དང་བྱང་
ཆུབ་སེམས་དོར་གྱི་རྩ་ལྟུང་གིས་སོ་ཐར་གྱི་སྡོམ་པ་གཏོང་བར་ཐལ།
བྱང་སྡོམ་གཏོང་བའི་ཕྱིར། གཞན་ཡང་ཤི་འཕོས་པས་བྱང་སྡོམ་
དང་ སྔགས་ སྡོམ་ གཏོང་བར་ ཐལ། སོ་ ཐར་གཏོང་བའི་ཕྱིར་ཏེ།
བསླབ་པ་ཕུལ་དང་ཤི་འཕོས་དང་། །ཞེས་སོགས་གསུངས་པའི་ཕྱིར།
གཞན་ཡང་། གཟུགས་མེད་ཀྱི་རྟེན་ཐོབ་པས་ཀྱང་། ཟག་མེད་ཀྱི་
སྡོམ་པ་གཏོང་བའི་སྐྱོན་ཡོད་པ་ཉིད་དུ་འགྱུར་བར་ཐལ། བསམ་
གཏན་གྱི་སྡོམ་པ་གཏོང་བའི་ཕྱིར་ཏེ། མཛོད་རྩ་བར། ས་འཕོས་
ཉམས་པ་དག་གིས་གཏོང་། །ཞེས་གསུངས་པའི་ཕྱིར། སྡོམ་པ་གཏོ
ང་ཚུལ་ལ། དབུ་སེམས་གཉིས་ཀྱི་ལུགས་ལ། ཐུན་མོང་གི་ཕམ་པ་
འཆབ་བཅས་འཆབ་མེད་གཉིས་ཀས་སྡོམ་པ་གཏོང་བར་འདོད་དེ།
འོད་ལྡན་ལས། སྔ་རབས་པ་དག་ན་རེ། དེ་ནི་སྡོམ་པ་ཞིག་པས་
མཐར་གྱུར་པ་ཡིན་པས་དེ་ལྟ་བས་ན་ཁ་བསྐང་བར་མི་བྱའོ། ། ཞེས་
དང་། བསམ་པ་ཕུན་སུམ་ཚོགས་པ་ཡང་བསླབ་པ་ནོད་པའི་ཕྱིར་
རོ། །ཞེས་དང༌། ཐུབ་བསྟན་བྱི་དོར་ལས། ཕམ་པ་འཆབ་སེམས་
མ་སྐྱེས་པས་ཉམས་པ་ཡིན་ན་བསླབ་པ་སྦྱིན་པའི་སྒོ་ནས་སླར་གསོ་
བར་བྱར་ཡོད་ཀྱང་། ཞེས་དང་། བསླབ་བཏུས་དང་། ཚུལ་
ཁྲིམས་ལེའུའི་རྣམ་བཤད་སོགས་ལས་འཆབ་མེད་བྱུང་བས་སླར་ལེན་
པར་གསུངས་པས་བཏང་བར་འགྲུབ་སྟེ། མ་བཏང་ན་ལེན་དོན་
མེད་པའི་ཕྱིར། གོང་མ་ལྟར་ན།. བྱང་སེམས་ལ་སྔ་དྲོ་ཕམ་པ་
。
。



84
༄༅། །གནའ་དཔེ་གཅེས་བསྡུས་དཔེ་ཚོགས།
འཆབ་བཅས་བྱུང་ནས་ཕྱེད་ལ་ཕྱིར་བླང་ན་གསོ་བར་ནུས་སམ་སྙམ་
སྟེ། མདོ་ལས་ཀྱང་བྱང་སེམས་སྔ་དྲོ་ལྟུང་བ་བྱུང་ན་ཕྱེད་ལ་བྱང་
ཆུབ་ཀྱི་སེམས་དང་མ་བྲལ་བར་གནས་ན་དེའི་ཚུལ་ཁྲིམས་མཐའ་མེད་
དོ། །དེ་བཞིན་དུ་ཕྱེད་ལ་བྱུང་ན་ཕྱི་དྲོ་དང་། ཕྱི་དྲོ་བྱུང་ན་སྲོད་ལ་
དང༌། སྲོད་ལ་བྱུང་ན་ནམ་གུང་དང་། ནམ་གུང་བྱུང་ན་ ཐོ་་་
རངས་བྱང་ཆུབ་ཀྱི་སེམས་དང་བྲལ་བར་གནས་ན་དེའི་ཚུལ་ཁྲིམས་
མཐའ་མེད་དོ། ། ཞེས་དང༌། ཉེ་བར་འཁོར་གྱིས་ཞུས་པའི་མདོ་
ལས། ཐེག་པ་ཆེན་པོ་ལ་ཡང་དག་པར་ཞུགས་པའི་བྱང་ཆུབ་སེམས་
དཔའ་རྣམས་ཀྱི་བསླབ་པ་ནི་ཕྱིར་བཅོས་སུ་ཡོད་དོ། ། ཉན་ཐོས་ཀྱི་
ཐེག་པ་བ་ལྷག་པའི་བསམ་པས་ཡོངས་སུ་མྱ་ངན་ལས་འདའ་བར་
འདོད་པ་རྣམས་ཀྱི་བསླབ་པ་བཅོས་སུ་མེད་དོ། །ཞེས་གསུངས་པའི་
ཕྱིར། དེ་འཆབ་བཅས་ཡིན་ཏེ། འཆབ་མེད་གསོ་རུང་བ་ལ་ཐེག་
པ་ཆེ་ཆུང་ཁྱད་མེད་པའི་ཕྱིར། ཐབས་ལ་མཁས་པའི་མདོ་ལས།
གལ་ཏེ་རབ་ཏུ་བྱུང་བའི་བྱང་ཆུབ་སེམས་དཔའི་རྩ་བའི་ལྟུང་བ་བཞི་
བོ་ཐམས་ཅད་ཞིག་པར་གྱུར་ཀྱང་ཐབས་ལ་མཁས་པ་འདིས་སེལ་བར་
བྱེད་པ་ལྟར་ན་བྱང་ཆུབ་སེམས་དཔའ་ལ་ལྟུང་བར་མི་འགྱུར་བར་ང་
སྨྲའོ། །ཞེས་དང་། ཐུབ་བསྟན་བྱི་དོར་ལས། སྦྱོར་བའི་སྔ་རོལ་
ནས་བརྩམས་ཏེ་མཇུག་རྫོགས་པའི་དེ་མ་ཐག་ཡན་ཆད་དུ་སྨོན་སེམས་
ཐོབ་ལ་མ་ཉམས་པའི་སྒོ་ནས་མ་བྲལ་བར་ཡོད་ན་རྩ་ལྟུང་བྱུང་ཡང་
སེམས་དེའི་མཐུས་ལྟུང་བ་དེ་ཉིད་ཚེ་དེ་ལ་དགེ་སློང་གི་སྡོམ་པ་སྐྱེ་བ་ལ་



༄༅། །རྗེ་ལྷ་མོའི་བློ་བཟང་ཚུལ་ཁྲིམས་རྒྱ་མཚོའི་འདུལ་བ། 85
གེགས་བྱེད་པའི་སྟོབས་དང་མི་ལྡན་པའི་ནུས་ཆུང་ངུ་སྐྱེ་སྟེ། དེའི་
ཕྱིར་དགེ་སློང་གི་སྡོམ་པ་སླར་ཡང་བླངས་ན་སྐྱེ་ཞིང་བཅོས་སུ་རུང་བ་
མ་ཡིན་ལ། ཞེས་དང༌། གཞན་ཡང་སྤྱོད་འཇུག་ལས། དེ་ནི་དུས་
མཐའི་མེ་བཞིན་སྡིག་ཆེན་རྣམས། ། སྐད་ཅིག་གཅིག་གིས་ངེས་པར་
སྲེག་པར་བྱེད། ། ཅེས་སོགས་དང་། བྱང་ཆུབ་གཞུང་ལམ་ལས།
རྩ་ལྟུང་ཡིན་པར་ཅིས་ཤེས་ན། ཐེག་ཆེན་དང་ཉན་ཐོས་ཀྱི་བསླབ་
པ་ཕྱིར་བཅོས་སུ་ཡོད་མེད་ཀྱི་ལན་དུ་གསུངས་ལ། ཞེས་ སོགས་
གསུངས་པའི་ཕྱིར། བོད་ཁ་ཅིག ཐུན་དྲུག་གང་གི་ནང་དུ་བྱུང་
ཡང་ཐུན་དེ་རྫོགས་པར་གཉེན་པོས་མ་སླེབས་ན་བྱང་སེམས་ཡིན་ཀྱང་
བཅོས་སུ་མེད་ཟེར་བ་མི་འཐད་དེ། མདོ་ལས། སྔ་དྲོ་ལྟུང་བ་བྱུང་
ན་ཕྱེད་ལ་བྱང་ཆུབ་ཀྱི་སེམས་དང་མ་བྲལ་བར་གནས་ན་དེའི་ཚུལ་
ཁྲིམས་ མཐའ་ མེད་ དོ། ། ཞེས་ པ་ དང་ དངོས་ སུ་ འགལ་ བའི་ ཕྱིར།
འོ་ན་ལམ་སྒྲོན་འགྲེལ་བར། ཐུན་ཚིགས་དྲུག་པོ་དུམ་བུ་བཅོ་བརྒྱད་
འགྱུར། །སྔ་དྲོའི་ཐུན་ལ་དུམ་བུ་གསུམ་ཡོད་པའི། ། དུམ་བུ་དང་བོ་
དུམ་བུ་བར་མ་ལ། ། ཉེས་པ་བྱུང་བ་དུམ་བུ་ཐ་མ་དེར། །བྱང་ཆུབ་
སེམས་བརྗེད་བྱང་ཆུབ་སེམས་དཔའ་ཉམས། ། ཕྱི་མ་ལྔ་ལའང་དེ་
བཞིན་བསྒྲེ་བར་བྱ། །ཞེས་པ་དང་འགལ་ཞེ་ན། ལུང་དེའི་འཕྲོར།
དུམ་བུ་དང་བོར་ལེགས་པར་གསོ་བྱེད་དག། སྐྱེས་བུ་རབ་ཡིན་
འབྲིང་ནི་གཉིས་ལས་སོ། །དུམ་བུ་ཐ་མར་གསོ་བ་ཐ་མ་སྟེ། །ཞེས་པ་
ལྟར། གསོ་བ་རབ་འབྲིང་ཐ་གསུམ་དུ་ཕྱེ་ཚུལ་ཡིན་པས་གསོ་བ་



86 ༄༅། །གནའ་དཔེ་ག་ཅེས་བསྡུས་དཔེ་ཚོགས།
དགུ་དྲུག་ང་བཞིར་ཡང་གསུངས་པ་ཙམ་ལས་ཕམ་པ་གསོ་བ་ཐུན་
ཚོད་ལ་ལྟོས་པར་སྟོན་པ་མིན་པས་ཞིབ་དཔྱད་དགོས་སོ། ། ཕམ་པ་
འཆབ་བཅས་བྱུང་རྗེས་སུ་སེམས་བསྐྱེད་སྐྱེས་ཀྱང་སླར་གསོ་མི་རུང་བ་
དང་། བྱང་སེམས་ཀྱི་རྟེན་ལ་འཆབ་བཅས་བྱུང་བ་མ་བཅོས་པར་
བྱང་སེམས་ཉམས་རྗེས་སུ་གསོ་མི་རུང་སྟེ། ཐུབ་བསྟན་བྱི་དོར་ལས།
དགེ་སློང་གི་རྟེན་ལ་རྩ་ལྟུང་བྱུང་ནས་ཕྱིས་བྱང་སེམས་སུ་གྱུར་པ་ན་
དགེ་སློང་གི་སྡོམ་པ་བསྐྱར་ནས་བླངས་ཀྱང་སྐྱེ་བ་མ་ཡིན་ནོ། །ཞེས་
གསུངས་པའི་ཕྱིར། ལུང་ཕྲན་ཚེགས་ལས། གང་གི་ཚེ་ཟག་པ་
ཟད་ པ་ དེའི་ཚེ་སྔོན་ མའི་ གྲལ་ དུ་ འདུག་ པར་ བྱའོ། ། ཞེས་ དང་།
འདུལ་བྱེད་ལས། གང་གི་ཚེ་དེས་ཟག་པ་ཟད་པར་བྱས་པ་དེའི་ཚེ་
གྲལ་རིམ་ཇི་ལྟ་བ་བཞིན་དུ་འདུག་པར་བྱ་ཞིང་བསླབ་པ་བྱིན་པའི་
ཚུལ་ཁྲིམས་ཐམས་ཅད་ཀྱང༌རྒྱུན་བཅད་པར་བྱའོ། ། ཞེས་སོགས་་་
གཞུང་དུ་མས་བསླབ་བྱིན་གྱིས་ཞི་བ་མྱང་འདས་ཐོབ་ཚེ་རང་གྲུལ་
ཐོབ་པར་གསུངས་པ་བསླབ་པ་སྔོན་མའི་དུས་ཀྱི་གྲལ་མཚམས་ཡིན་ན་
ནི། ཚེས་གཅིག་ལ་ ཉམས་ ནས་ ཚེས་བརྒྱད་ལ་བསླབ་བྱིན་བྱས།
ཚེས་བཅུར་དགྲ་བཅོམ་ཐོབ་པ་ཚེས་གཉིས་ལ་གསར་དུ་བསྙེན་རྫོགས་
བྱས་པ་དེའི་གྲལ་འགོ་ཐོབ་པར་ཐལ་ལོ། ། འདོད་མི་ནུས་ཏེ། དེ་
བསླབ་པ་སྔོན་མའི་སྟོབས་ཀྱིས་མ་ཡིན་པའི་ཕྱིར་ཏེ། དེ་དེ་དུས་
བཏང་ཟིན་པའི་ཕྱིར། རྗེས་མས་ཀྱང་མིན་ཏེ། རྗེས་མ་དེ་ལ་ལྟོས་
ཏེ་བསླབ་པ་རྒན་པའི་ཕྱིར། དགྲ་བཅོམ་ཐོབ་པས་ཀྱང་མིན་ཏེ།



༄༅། །རྗེ་ལྷ་མོའི་བློ་བཟང་ཚུལ་ཁྲིམས་རྒྱ་མཚོའི་འདུལ་བ།
87
སྤྱིར་དགྲ་བཅོམ་ཐོབ་ཀྱང་ཕྱག་དང་གྲལ་རྒན་རིམ་ཡིན་པའི་ཕྱིར་ཏེ།
ལུང་ལས་ཕྱག་བྱ་བའི་ཡུལ་ནི་གཉིས་ཏེ། བསླབ་པ་རྒན་པ་དང༌ །
བདེ་བར་གཤེགས་པའོ། ། ཞེས་གསུངས་པའི་ཕྱིར་ན་སྔོན་གྲལ་ཐོབ་
བྱེད་ཀྱི་སྡོམ་པ་དེ་ནམ་ཞིག་བླང་བ་འཆབ་མེད་ཀྱིས་ཀྱང་སྡོམ་པ་
གཏོང་བར་འདོད་པའི་ལུགས་འདིར་དཔྱད་དགོས་སོ་ཞེ་ན། དེ་
བསླབ་པ་སྔོན་མས་ཡིན་ཀྱང་དེ་དུས་སུ་ཡོད་མི་དགོས་ལ། ཆད་
ལས་དང་དགྲ་བཅོམ་ཐོབ་པས་ཕམ་པ་དག་པ་དང་བཅོམ་ལྡན་འདས་
ཀྱིས་གཟེངས་བསྟོད་མཛད་པ་ཡིན་པའི་ཕྱིར་ཏེ། དཔེར་ན་ལྷག་མ་
དག་པས་རང་ གྲལ་ཐོབ་པ་བཞིན་ཡིན་པའི་ཕྱིར། མ དོ་སྡེ་བས་
འཆབ་སེམས་ཕམ་པའི་ཡན་ལག་ཡིན་པའི་ཕྱིར་ན་འཆབ་མེད་ཀྱི་ཕམ་
པ་མེད་དེ། འདུལ་བྱེད་ལས། དགེ་སློང་དགའ་བྱེད་གང་འཆབ་
པའི་སེམས་སྐད་ཅིག་ཀྱང་མ་སྐྱེས་པ་ལ་ཇི་སྲིད་འཚོའི་བསླབ་པ་བྱིན་
ཅིག ཅེས་དང༌། ལུང་གཞི་ལས། དགེ་སློང་དགའ་བ་ཅན་
གྱིས་སྤྱད་པར་བྱ་བ་མ་ཡིན་པ་སྤྱད་ཀྱང་སེམས་སྐད་ཅིག་གིས་ཀྱང་མ་
བཅབས་པས་ཕམ་པར་མ་གྱུར་གྱིས་ཇི་སྲིད་འཚོའི་བར་དུ་བསླབ་པ་
སྦྱིན་པར་བྱའོ། ། ཞེས་དང༌། འཆབ་མེད་ཅན་ལ་ཕམ་པ་བྱུང་ན་
དགྲ་བཅོམ་ ཐོབ་ཚེ་རང་གྲལ་ ཐོབ་ པ་མི་འཐད་པར་ཐལ་བ་དང་།
དེ་ལ་ཆད་ལས་ཀྱི་བསླབ་པ་སྦྱིན་གྱི་སྡོམ་པ་སྦྱིན་མི་དགོས་པའི་ཕྱིར་
ཞེས་སྨྲ་བ་ལ། གཞི་ཐམས་ཅད་ཡོད་པར་སྨྲ་བའི་བྱེ་སྨྲས། འཆབ་
སེམས་ཕམ་པའི་ཡན་ལག་ཡིན་ན་དུས་མཉམ་པའི་ཡན་ལག་ལས་འོས་



88
༄༅
། །གནའ་དཔེ་གཅེས་བསྡུས་དཔེ་ཚོགས།
མེད་པས་མི་འཐད་དེ། འཆབ་སེམས་ཕམ་པ་བྱུང་མ་ཐག་པ་དང་དུ
ས་མཚུངས་སུ་མེད་པའི་ཕྱིར་ཏེ། དེའི་ཕྱིས་བྱུང་བའི་ཕྱིར་དང༌།
དགའ་བྱེད་ལ་གསོ་མི་རུང་བའི་ཕམ་པ་མ་བྱུང་བའི་དོན་ཡིན་པའི་
ཕྱིར། ཞེས་རིགས་པས་བཀག་ཅིང༌། རྣམ་འབྱེད་ལས། སྐྱོང་
མས་ཆོམ་རྐུན་དྲུག་ཅུ་འཆི་བར་བྱས་ཏེ། འཆབ་སེམས་གཏན་ནས་
མེད་ཀྱང་སྐྱོང་མ་ཕམ་པར་གྱུར་ཏོ། །ཞེས་པའི་ལུང་འདིས་སྐྱོང་མར་
འཆབ་མེད་ཀྱི་ཕམ་པ་བྱུང་བར་གསུངས་པའི་ཕྱིར་དང་། ཞུ་བ་
ལས། བཙུན་པ་བསྙེན་པར་མ་རྫོགས་པ་ལ། ནས་བསླབ་པ་བྱིན་
པར་འགྱུར་རོ། །ཞེས་བསླབ་བྱིན་གྱི་བསླབ་པ་སྔ་མ་ཞིག་པས་བསྙེན་
པར་མ་རྫོགས་པར་གསུངས་པ་དང༌། ཕྲན་ཚེགས་ལས། བསླབ་
པ་བྱིན་པའི་བསླབ་པ་ནི་དགེ་སློང་དང་འདྲ་བའི་ཕྱིར། ཞེས་སྔ་མ་
ཞིག་ཀྱང་ཕྱི་མ་སྐྱེས་པས་དགེ་སློང་དང་འདྲ་བར་གསུངས་པ་དང་།
རྣམ་འབྱེད་ལས། ཕམ་པ་བྱུང་བ་བསླབ་པ་བྱིན་པས་བསླབ་པ་ལ་
བསླབ་པར་བྱའོ། ། ཞེས་སོགས་ཀྱི་ལུང་དང་འགལ་བ་ཇི་ལྟར་སྤོང་
སྨོས་ཤིག་ཅེས་ཀྱང་བཀག་གོ། མདོ་སྡེ་བས་དགའ་བྱེད་དང་སྐྱོང་
མར་ ཕམ་པའི་སྦོམ་པོ་ཙམ་བྱུང་བའི་དོན་ཡིན་པས་སྐྱོན་མེད་ཅེས་
ལན་འདེབས་ཚུལ་སོགས་རྒྱ་གར་མཁས་པའི་མཛད་ཚུལ་ངོ་མཚར་བ་
ཤེས་དགོས་པ་མང་ངོ༌། ། ཁ་ཆེ་བའམ་བྱེ་སྨྲས་འཆབ་མེད་བྱུང་བའི་
རྒྱུད་ལ་དགོས་པ་སྒྲུབ་ནུས་ཀྱི་སྡོམ་པ་རྣམ་དག་ཡོད་པར་འདོད་ལ།
འཆབ་སེམས་སྐྱེས་པས་སྡོམ་པ་དགོས་པ་སྒྲུབ་ནུས་ལས་ཉམས་པས་མ་



༄༅། །རྗེ་ལྷ་མོའི་བློ་བཟང་ཚུལ་ཁྲིམས་རྒྱ་མཚོའི་འདུལ་བ། 89
དག་པར་གྱུར་ཀྱང་གཏོང་བ་མི་སྲིད་དེ། དེའི་རྒྱུད་ལ་སྡོམ་པ་མེད་
ན་བསྙེན་རྫོགས་བྱེད་རུང་བར་འགྱུར་ཞེས་རྩོད་པའི་ཕྱིར་ཏེ། རང་
འགྲེལ་ལས་གལ་ཏེ་ཕས་ཕམ་པ་དགེ་སློང་མ་ཡིན་ན་ཅི་སྟེ་རབ་ཏུ་མི་
འབྱུང༌། ཞེས་སོ། །དེ་ལ་སློབ་དཔོན་གྱིས་རབ་བྱུང་སོགས་བྱེད་མི་
རུང་བ་སྡོམ་པ་ཡོད་པས་མིན་གྱི། སྟོན་པའི་བཅས་དབང་དང་རྒྱུད་
ངོ་ཚ་ཁྲེལ་མེད་ཆེན་པོས་ཉམས་པས་ཡིན་ཞེས་ལན་བྱེད་དེ། རང་
འགྲེལ་ལས། རྒྱུད་ཁྲེལ་མེད་པ་ཆེན་པོས་ཉམས་པར་བྱས་པས་སྡོམ་
པའི་སྐལ་བ་མེད་པ་ཡིན་གྱི། དགེ་སློང་གི་དངོས་བོ་ལ་ལྟོས་ཏེ་མ་
ཡིན་ཏེ། ཞེས་སོ། །འཆབ་བཅས་བྱུང་བ་དགེ་སློང་ཡིན་ན། ལུང་
གཞི་ལས། དགེ་སློང་གིས་དེ་བྱས་ན་བྱས་མ་ཐག་ཏུ་དགེ་སློང་དུ་མི་
རུང་བར་འགྱུར་ཞེས་པ་དང་འགལ་ལོ་ཞེ་ན། བྱེ་སྨྲས་མདོ་ལས།
དགེ་སློང་མིན་པར་གསུངས་པ་དེ་མི་ངན་པ་ལ་མི་མ་ཡིན་ཞེས་པ་ལྟར་
སྨད་པའམ། ཡང་ན་མདོ་ལས། དེའི་དགེ་སྦྱོང་གི་ཚུལ་ཉམས་པ་
ཞེས་པའི་དོན་ཚེ་དེར་དགྲ་བཅོམ་ཐོབ་མི་ནུས་པས་དོན་དམ་པའི་
དགེ་སློང་གི་དངོས་པོ་ལས་ཉམས་པའི་དོན་ཡིན་ནོ་ཟེར་ཞིང་། ལོ་
ཞེས་པས་མ་རངས་པ་མཛད་དོ། །བྱེ་སྨྲས་འཆབ་བཅས་འཆབ་མེད་
གང་གིས་ཀྱང་སྡོམ་པ་མི་གཏོང་བར་འདོད་པ་འདི་འདྲས་གསུམ་པ་འོ
ད་བྱེད་པ་ལ་གནས་པར་གསུངས་པའི་མཁས་མཆོག་ཡོན་ཏན་འོད་
ཀྱིས་མི་བཞེད་དེ། རྩ་བར། ཉམས་པ་དང་མ་ཆགས་པ་གཉིས་
ལྟུང་བ་ལ་སྦྱོར་ན་ཉེས་བྱས་སོ། ། ཞེས་ཕ མ་པས་ཉམས་པར་བྱས་པ་



90
༄༅། །གནའ་དཔེ་གཅེས་བསྡུས་དཔེ་ཚོགས།
ལྟུང་བ་ཀུན་གྱི་གཞི་ལ་ཞུགས་ན་ཉེས་བྱས་སུ་གསུངས་པ་ལྟར་འོད་
ལྡན་ལས་ཀྱང་། མཐར་གྱུར་པ་འབྱུང་བ་ལ་ནི་ཐམས་ཅད་ལས་
འདས་ན་ཡང་ཉེས་བྱས་སུ་བསྟན་ཏོ། ། ཞེས་གསུངས་པའི་ཕྱིར་ན་
འདུལ་བ་རང་ལུགས་ལ་ཐོབ་གཏོང་གི་ཚུལ་ཐོགས་མེད་སྐུ་མཆེད་ལྟར་
ཡིན་པ་མཐའ་དཔྱོད་ལས། དེ་དག་གང་ཁས་ལེན་སྙམ་ན་འདུལ་བ་
ལ་ཡོན་ཤཱཀ་གཉིས་གཙོ་ཞིང་སྡོམ་པ་ཐོབ་གཏོང་སྔོན་གྱི་ཐེག་ཆེན་
སློབ་ དཔོན་ ཐོགས་ མེད་ སོགས་ དང༌ ཡོན་ ཤཱཀ་ གཉིས་ མཐུན་ ཏེ།
ཞེས་དང་། དེས་ན་འདི་འདྲ་དུ་མར་དགོངས་ནས་རིན་ཆེན་འཕྲེང་
བ་ལས། ཡོན་ཏན་འོད་ས་གསུམ་པ་ཡིན་པས་བྱེ་སྨྲའི་རྟོག་བཏགས་
མི་འདོད་དམ་སྙམ་ཞེས་གསུངས་པ་གཅེས་པར་གྱིས་ཤིག་ཅེས་་་་་
གསུངས་པའི་ཕྱིར། བྱེ་སྨྲས་ཕམ་པས་སྡོམ་པ་མི་གཏོང་བའི་ཤེས་
བྱེད་དུ་ལུང་རྣམ་འབྱེད་ལས། ཇི་ལྟར་ན་ཚུལ་ཁྲིམས་དང་ལྡན་པ་
མ་ཡིན་ཞེ་ན། ཕམ་པར་འགྱུར་བའི་ལྟུང་བ་བཞི་བོ་དག་ལས་གང་
ཡང་རུང་བའི་ལྟུང་བ་བྱུང་བ་སྟེ། ཚུལ་ཁྲིམས་དང་ལྡན་པ་མ་ཡིན་
པ་དེ་དགེ་སློང་མའི་སྟོན་པར་བསྐོས་པ་དེས་དགེ་སློང་མ་ལ་སྟོན་ན་
ལྟུང་བྱེད་དུ་འགྱུར་རོ། །ཞེས་དང་། གཏམ་གྱི་གཞི་ལས། ཕམ་
པའི་ཉེས་པ་བྱུང་ལ་དེས་བསླབ་པ་ཕུལ་ཏེ་བབས་པ་ན། ཞེས་་་་
གསུངས་པའི་ཕྱིར། ཁྱབ་སྟེ། སྡོམ་པ་མེད་ན་ཕུལ་རྒྱུ་མེད་པའི་
ཕྱིར། ཡང་ཕྲན་ཚེགས་ལས་གང་གི་ཚེ་ཟག་པ་ཟད་པ་དེའི་ཚེ་སྔོན་
གྱི་གྲལ་དུ་འདུག་པར་བྱའོ། ། ཞེས་དང༌། རྣམ་འབྱེད་ལས། མ་



༄༅། །རྗེ་ལྷ་མོའི་བློ་བཟང་ཚུལ་ཁྲིམས་རྒྱ་མཚོའི་འདུལ་བ། 91 །
དག་པ་ལ་སྐུར་བ་འདེབས་པ་ལ་ནི་གཞི་བཅུ་གཅིག་གིས་ལྟུང་བར་
འགྱུར་རོ། །ཞེས་གསུངས་པ་དང༌། གཞི་བཅུ་གཅིག་ནི། མཐོང་
ཐོས་དོགས་གསུམ་མེད་པར་མཐོང་སོགས་སུ་སྨྲ་བ་གསུམ་དང་། དེ་
གསུམ་བརྗེད་བཞིན་དུ་མཐོང་སོགས་སུ་སྨྲ་བ་གསུམ་དང་། ཐོས་པ་
ལ་ ཡིད་མི་ཆེས་པ་དང་། ཡིད་ཆེས་པ་དང༌། དོགས་ པ་དང་།
མི་དོགས་པ་བཞི་ལ་མཐོང་བར་སྨྲ་བ་བཞི་དང༌། དོགས་པ་ལ་་་་
མཐོང་བར་སྨྲ་བ་གཅིག་དང་བཅུ་གཅིག་ཡོད་པའི་ཕྱིར། ཡང་ཞུ་
བར། བདག་གིས་མི་ཚངས་པར་སྤྱོད་པ་བྱས་སོ། །ཞེས་ཟེར་བ་དེ་
ལ་ དགེ་སློང་གཞན་དག་གིས་ གསུམ་པོ་གཞན་དག་གིས་ སྐུར་་་་
འདེབས་པར་བྱེད་ན་དགེ་འདུན་ལྷག་མའོ། ། ཞེས་རང་ཉི ད་་་་
ཚངས་པར་སྤྱད་པར་ཁས་ལེ ན་ པ་ལ་ ཕམ་པ་གཞན་གྱིས་སྐུར་བ་
བཏབ་ཀྱང་ལྷག་མར་ཞུ་བ་ཆུང་བས་མ་གསུངས་སམ། ཞེས་ཟེར་བ་
ལ། དེ་དག་གིས་སྐྱོན་མེད་དེ་རྨ་ཉ མ ས་པར་སྤྱད་པ ས་ སྡོམ་པ་
གཞིག་པ་མིན་པར་མ་ཤེས་པར་ཁོ་བོ་ལ་མི་ཚངས་སྤྱོད་བྱུང་ངོ་ཞེས་སྨྲ་
ས་པ་ལ། མ་ཉམས་པས་གཞིག་པ་མིན་པར་དགེ་སློང་གཞན་ཞིག་
གིས་ངེས་བཞིན་ཕམ་པས་སྐུར་བ་བཏབ་པ་ལ་དགོངས་པའོ། །འོ་ན་
ཞུ་བར། གཅིག་ལ་མཐར་འགྱུར་བ་བཞི་ཡང་འབྱུང་ངོ༌། །ཞེས་
གསུངས་པ་ཅི་ཞེ་ན། སྤྱིར་རང་ཉིད་མི་ཚངས་སྤྱོད་ལ་གནས་རྫུན་
སྲོག་གཅོད་མ་བྱིན་ལེན་གསུམ་ནི་བཅོལ་ལོ་སྟེ་བཅོལ་ནས་རྫོགས་པ་
ཡོད་པའི་དོན་ནམ་ཕམ་པའི་དབང་དུ་བྱས་ན་མི་ཆོས་བླ་མ་གཞན་ལ་



༄༅། །གནའ་དཔེ་གཅེས་བསྡུས་དཔེ་ཚོགས།
བཅོལ་རྒྱུ་མེད་པས་རང་ཉིད་མི་ཚངས་སྤྱོད་དང་མི་ཆོས་བླ་མ་ལ་་
གནས་ནས་གཞན་གཉིས་བཅོལ་བ་དུས་གཅིག་ལ་རྫོགས་པ་ཡོད་པའི་
དོན་དུ་ལུང་རིགས་གཏེར་མཛོད་དུ་གསུངས་པ་ལྟར་རོ། ། མ་བྱིན་
ལེན་གཞན་ལ་བཅོལ་ན་རང་ལ་ཐོབ་བློ་མ་སྐྱེས་པར་དངོས་གཞི་་་
རྫོགས་པ་ཡོད་དམ་སྙམ་ཏེ། རིན་འཕྲེང་ལས། ཕམ་པ་སྐྱེ་བའི་ཚེ་
རང་ལ་གྲུབ་བློ་མངོན་གྱུར་མི་དགོས་ཏེ། མངགས་པས་གནས་ནས་
སྦོས་ཚེ་མཐར་ཐུག་ཡིན་པའི་ཕྱིར། ཞེས་དང་། རྗེ་ཐམས་ཅད་
མཁྱེན་པའི་མདོ་རྩའི་ཟིན་བྲིས་ལས། རང་ལ་ཐོབ་བློ་མ་སྐྱེས་ཀྱང་
གྲོགས་ལ་སྐྱེས་པས་ཆོག་པ་འདྲ་སྟེ། ཞེས་དང་། མཛོད་རྩ་བར།
མི་དགེ་བརྒྱད་ཀྱི་བར་དག་དང༌། ། སེམས་པ་གཅིག་ཆར་ལྷན་ཅིག་
འབྱུང༌། ། ཞེས་དང༌། ལམ་རིམ་ཆེན་མོ་ལས་ཀྱང་དེ་ལྟར་གསུངས་
པས་སོ་སྙམ་ཡང་གཞུང་ཆེན་མོ་དག་ལ་བཤད་ཚུལ་མང་བས་དཔྱད།
སྔར་གྱི་ལུང་དང་བོའི་དོན་ཉམས་པས་དགེ་སློང་མ་ལ་སྟོན་ན་ངན་
སོང་དུ་ལྟུང་བྱེད་ཀྱི་ཉེས་བྱས་འབྱུང་བའི་དོན་ཡིན་པས་སྐྱོན་མེད་ལ།
གཉིས་པ་བསླབ་པ་ཕུལ་བ་བཅས་དབང་ཡིན་པས་སྐྱོན་མེད་དོ། །
གསུམ་པ་སྤོམ་པོས་མ་དག་པ་ལ་སྐུར་བ་བཏབ་ན་ལྟུང་བར་འགྱུར་
བའི་དོན་ནོ། ། བསླབ་བྱིན་གྱིས་བསླབ་པར་བྱ་བའི་གནས་བསླབ་
ཆོས་ལ། རྩ་བར། སྤོ་བ་དང་མགུ་བར་བྱ་བ་སྤྱོད་པ་དག་གིས་
ཞེས་པ་ནས་གནས་བརྟན་དང་སོ་སོ་ཐར་བ་དང་བཅས་པ་ཉིད་དུ་
འབད་པར་བྱའོ། ། ཞེས་པའི་བར་གྱིས་གསུངས་པའི་ལྔ་བཅུ་དང་།



༄༅། །རྗེ་ལྷ་མོའི་བློ་བཟང་ཚུལ་ཁྲིམས་རྒྱ་མཚོའི་འདུལ་བ།
93
གཞན་ནས་གསུངས་པ་མཚམས་གཞན་དུ་ཞག་ལོན་པ་ཉེས་པ་མེད་པ་
སོགས་ཡོད་དེ། བམ་ལྔ་ལས། བསླབ་པ་སྤྱད་པས་ཀུན་ཏུ་སྤྱད་
པའི་ ཆོས་ འདི་ དག་ ཡིན་ ཏེ། ཞེས་ སོགས་ གསུ ང ས་ པའི་ ཕྱིར།
ཕྲན་ཚེགས་ལས། ངས་བསླབ་པ་བྱིན་པའི་དགེ་སློང་གི་ཀུན་ཏུ་སྤྱད་
པའི་ཆོས་བཅའ་བར་བྱ་སྟེ། ཞེས་པ་ནས། ཅི་སྟེ་མི་ནུས་ན་དགེ་
སློང་ལ་བཅོལ་བར་བྱའོ། ། ཞེས་པའི་བར་གྱིས་རྒྱ་ཆེར་གསུངས་པ་
རྣམས་དེར་བལྟ་བར་བྱའོ། ། བོད་ཀྱི་མཁས་པ་ཁ་ ཅིག ཕམ་པ་
འཆབ་བཅས་ཀྱིས་སྡོམ་པ་ཀུན་གཏོང་བའི་ཤེས་བྱེད་དུ། རྒྱ་ཆེར་
འགྲེལ་ལས། དགེ་སློང་ཕམ་པར་གྱུར་པ་ལ་སྡོམ་པ་ཡོད་དུ་ཟིན་
ཀྱང་ནས་དེའི་སྡོམ་པ་ནི་མེད་པ་དང་འདྲའོ། །ཞེས་པ་དྲངས་པ་གང་
གི་ལུགས་ལའང་མི་འཐད་དེ། དེ་ལས་སྡོམ་པ་ཡོད་དུ་ཟིན་ཀྱང་
ཞེས་པའི་ལུང་དང་ཀུན་གཏོང་ཡིན་པ་རིམ་བཞིན་གོང་འོག་སོ་སོར་
འགལ་བའི་ཕྱིར་ཏེ། ཡིག་ཆར། འདིས་གྲུབ་མཐའ་གང་དང་མ་
སྦྱར་ བ་ ཡང་ སྐྱོན་ཆེ་ ཤོས་ སུ་ སྣང་ངོ༌། ། ཞེས་ གསུངས་ པའི་ ཕྱིར།
ཡང་ཁ་ཅིག་སོ་ཤོར་ཡིན་ཏེ ། གསོད་ཕམ་འཆབ་བཅས་བྱུང་བས་སྲོག་
གཅོད་དེ་སྲུང་བའི་སྡོམ་པ་རྣམ་དག་ཉ མས་ཀྱང་གཞན་རྣམས་མ་
ཉམས་པར་ཡོད་པའི་ཕྱིར་ཏེ། མཛོད་རང་འགྲེལ་ལས། ཕྱོགས་
་ གཅིག་ཁས་བླངས་པ་ཡིས་ཐམས་ཅད་ནི་བླངས་པར་མི་འགྱུར་ལ།
ཕྱོགས་གཅིག་བཏང་བ་ཡིས་ཐམས་ཅད་བཏང་བར་མི་འགྱུར་རོ། །
ཞེས་གསུངས་པའི་ཕྱིར་གསུངས་པ་མི་འཐད་དེ། གོང་མ་དང་མདོ་
。
༠ ༠༥。 1
。



is oir
༄༅། །གནའ་དཔེ་གཅེས་བསྡུས་དཔེ་ཚོགས།
སྡེ་བའི་ལུགས་ལ་མི་འཐད་པ་སླ་ཞིང་། བྱེ་སྨྲའི་ལུགས་ལ་ལུང་དེ་
དགེ་ཚུལ་དང་། དགེ་སློང་གི་སྡོམ་པ་ལེན་ཚུལ་དང་འབུལ་ཚུལ་ལ་
སྦྱར་བ་ཙམ་ཡིན་གྱི་ཐོབ་གཏོང་ལ་སྦྱར་བ་མིན་ནོ། །དམར་སྟོན་ན་རེ།
ཕམ་པ་སྡོམ་པའི་ཀུན་གཏོང་དང་སོ་ཤོར་གང་གི་སྒོ་ནས་ཀྱང་གཏོང་
རྒྱུ་མིན་ཏེ། ཕམ་པ་བྱུང་བའི་རྒྱུད་ལ་སྡོམ་པའི་རྫས་ཚང་བར་ཡོད་
པའི་ཕྱིར། ཉམས་ཚུལ་ལ་ལྟོས་ནས་ཀུན་གཏོང་ཡིན་ཏེ། གསོད་
ཕམ་ལྟ་བུ་གཅིག་བྱུང་བས་ཀྱང་སྡོམ་པ་ཀུན་དགོས་པ་སྒྲུབ་ནུས་ལས་
ཉམས་པའི་ཕྱིར། ཞེས་ཟེར་བ་བྱེ་སྨྲ་ལྟར་ན་རུང་ཡང་། འདིར་མི་
འཐད་དེ། མདོ་སེམས་དང་ཡོན་ཤཱཀ་རང་ལུགས་ལ་གཏོང་རྒྱུར་
འདོད་པ་བསྒྲུབས་ཟིན་པའི་ཕྱིར། སྡོམ་པ་དགོས་པ་སྒྲུབ་ནུས་ལས་
ཉམས་ཞེས་པའི་དགོས་པ་དྲུག་ནི་མཚོ་ཊཱིཀ་ལས། བྱང་ཆུབ་མཐོ་
རིས་བླང་སྐྱེ་དང་། །ཆོས་དང་ཟང་ཟིང་ཕྱིར་བཅོས་རུང༌། །ཞེས་པ་
བསྡུ་བའི་ཚིགས་སུ་བཅད་པའོ། ། ཞེས་པ་ལྟར་ལ། འཆབ་བཅས་
བྱུང་ན་ཚེ་དེར་བྱང་ཆུབ་མི་ཐོབ་སྟེ། ཊཱིཀྐ་ལས། ཕམ་པ་བྱས་པ་
ནི་ཚེ་དེ་ལ་ཉོན་མོངས་པ་རྣམས་སྤོང་བ་མི་སྲིད་པས། ཞེས་སོ། །
མཐོ་རིས་ཐོབ་པའི་བྱེད་ལས་མེད་དེ། ལུང་གླེང་གཞི་ལས། ཚུལ་
ཁྲིམས་ཉམས་པ་ངན་འགྲོ་ངན་སོང་ལོག་པར་ལྟུང་ནས་སེམས་ཅན་
དམྱལ་བར་སྐྱེའོ། །ཞེས་སོ། །སྡོམ་པ་བླངས་ཀྱང་མི་སྐྱེ་སྟེ། རྩ་བར།
འདི་ལ་སྐྱེ་བའི་ཆོས་ཉིད་མེད་པར་ཡང་འདྲའོ། །ཞེས་སོ། །ཆོས་ཀྱི་
ལོངས་སྤྱོད་དང་ཟང་ཟིང་གི་ལོངས་སྤྱོད་གཉིས་མེད་དེ། སོ་སོར་
༠R。 ག。 4



༄༅། །རྗེ་ལྷ་མོའི་བློ་བཟང་ཚུལ་ཁྲིམས་རྒྱ་མཚོའི་འདུལ་བ། 95
ཐར་བའི་མདོ་ལས། ཚངས་པ་མཚུངས་པར་སྤྱོད་པ་རྣམས་དང་
ལྷན་ཅིག་གནས་པ་དང་ལོངས་སྤྱོད་དུ་མི་དབང་གི་གནས་པར་མི་
བྱའོ། །ཞེས་སོ། ། ལྟུང་བ་ཕྱིར་བཅོས་སུ་མི་རུང་སྟེ། ཊཱིཀྐ་ལས།
ཕྱིར་བཅོས་སུ་མི་རུང་བ་ཉིད་ཀྱིས་ཉམས་པ་ཡིན་ནོ། །ཞེས་གསུངས་
པའི་ཕྱིར། གཏོང་བའི་རྒྱུད་ལ་རང་སྡེ་ཀུན་གྱིས་གཏོང་རྒྱུར་འདོད་
ཅིང་རིས་བརྒྱད་ཀའི་ཐུན་མོང་གི་གཏོང་རྒྱུ་ལྔ་ཡོད་དེ། བསླབ་པ་
ཕུལ་བ་དང་། ཤི་འཕོས་པ་དང་། མཚན་གཉིས་བྱུང་བ་དང་།
མཚན་ལན་གསུམ་འགྱུར་བ་དང་། དགེ་རྩ་ཆད་པ་དང་ལྔ་ཡོད་
པའི་ཕྱིར་ཏེ། མཛོད་དང་འདུལ་བ་རྒྱ་མཚོའི་སྙིང་བོ་ལས་སོ། །
དགེ་སློང་ཕས་དངོས་བསམ་གང་རུང་གིས་ཉི་ ཤུ་མ་ལོན་པར་ཤེས་
པས་ཕའི་སྡོམ་པ་གཏོང༌། དགེ་སློང་མས་སྐྱེས་པ་གཞན་དང་འཁྲིག་
པ་བསྟེན་པར་ཁས་བླངས་པས་དེའི་སྡོམ་པ་གཏོང་། ཉིན་ཞག་
འདས་པས་བསྙེན་གནས་གཏོང་བ་སྟེ་ཐུན་མོང་མིན་པ་གསུམ་ཡོད་
པའི་ཕྱིར། བསླབ་པ་ཕུལ་བའི་ནང་དུ་འདུས་པའི་ཕུལ་བ་བརྒྱུད་
ནས་གོ་བར་བྱས་ཏེ་ཉམས་པར་བྱས་པ་དང་། སྐྱབས་འགྲོ་བཏང་
བ་སོགས་མང་ཞིང་། ཟ་མ་དང་མ་ནི ང་ཕོ་དབང་ཆད་པའི་ཤུལ་
ཙམ་པོ་དེས་མོ་དབང་གི་བྱ་བ་བྱེད་པའམ་འགྱུར་བ་བསྟེན་པ་ཡང་སོ་
ཐར་གྱི་གཏོང་རྒྱུ་ཡིན་ཏེ། རྩ་བར། ཐ་མ་ནི་འགྱུར་བ་བསྟེན་ན་
བསྙིལ་བའོ། ། ཞེས་གསུངས་པའི་ཕྱིར། ལོ་ཉི་ཤུ་ལོན་པའི་རྗེས་ན
ས་སྔར་ ཉི་ ཤུ་ མ་ ལོན་པའི་ ཚེ་ བསྒྲུབ་ པར་ ཤེས་ ཀྱང་མི་ གཏོ ང་ལ།



96
༄༅། །གནའ་དཔེ་གཅེས་བསྡུས་དཔེ་ཚོགས།
མངལ་ཤོལ་རྩིས་ནས་ཚང་ནའང་མི་གཏོང་སྟེ། རྩ་བར། ཤེས་ན་
ནི་དེ་ཞིག་གོ། གལ་ཏེ་སྐྱེ་བླ་ན་མ་ལོན་པའི་འོ། །མངལ་ན་གནས་
པ་དང་ཤོལ་གྱི་ཟླ་བ་དག་དང་ཡང་བཅས་ཏེ་འོ། །ཞེས་གསུངས་པའི་
ཕྱིར། ཕམ་པས་ཉམས་པ་ཡང་འདུལ་བ་དང་མཛོད་ལུགས་སོགས་
ལ་གཏོང་རྒྱུར་འདོད་པ་བཤད་ཟིན་ཅིང་བདག་དགེ་ཚུལ་དུ་བཟུང་དུ་
གསོལ་ཞེས་དགེ་སློང་གི་བསླབ་པ་ཙམ་ཕུལ་བ་དེ་ཐུན་མོང་ངམ་ཐུན་
མོང་མིན་པའི་གཏོང་རྒྱུ་གང་ཡིན་ཚིག་ལ་འཁྲི་ཚུལ་མང་བས་དཔྱད་
དགོས་ཏེ། དེ་སོ་ཐར་གྱི་ཐུན་མོང་གི་གཏོང་རྒྱུ་ཡིན་ན། དེ་ལྟར་
ཕུལ་བའི་རྒྱུད་ན་སོ་ཐར་གྱི་སྡོམ་པ་མེད་པར་ཐལ་ལོ། །ཐུན་མོང་མ་
ཡིན་པ་ཡིན་ན། དེ་ལ་ཐུན་མོང་གི་གཏོང་རྒྱུ་ལྔ་བོ་གང་རུང་མ་བྱུང་
བར་ཐལ་ལོ། ། ཞེས་སོགས་མཐའ་ཡས་པའི་ཕྱིར། སོ་ཤོར་འདོད་
ཚུལ་ལ། རྫས་སོ་ཤོར་དང་། ནུས་པ་སོ་ཤོར་དང༌། ཉམས་པ་
སོ་ཤོར་འཇོག་ཚུལ་གསུམ་ཡོད་པ་སོགས་ཀྱང་མ་འདྲེས་པ་དགོས་
སོ། །
མཚོ་ཊཱིཀ་གི་རྩ་བའི་ས་བཅད་གཉིས་པ་གཞུང་དོན་བྱེ་བྲག་ཏུ་
བཤད་པ་ལ་སྐབས་སྒྲུབ་པ་དང་། དངོས་ཀྱི་དོན་བསྟན་པ་གཉིས་
ལས། དང་བོར་གོ་རིམ་ངེས་པའི་རྒྱུ་མཚན་དང་། དེ་ལས་འཕྲོས་
པ་མདོར་བསྡུས་ཀྱི་སྤྱི་དོན་གཉིས། དང་བོ་ལ་རྩོད་ལན་གཉིས་ལས།
རྩོད་པ་ནི། མདོ་རྩ་བ་རྩོམ་པའི་གོ་རིམ་ལོག་པར་ཐལ། རྒྱས་
བཤད་སྔོན་ལ་བརྩམས་ནས་མདོར་བསྡུས་ཕྱི ས་བ ཤད་པས་མདོར་
མ
ས



༄༅། །རྗེ་ལྷ་མོའི་བློ་བཟང་ཚུལ་ཁྲིམས་རྒྱ་མཚོའི་འདུལ་བ། 97
བསྟན་རྒྱས་བཤད་ཀྱི་གོ་རིམ་དང་འགལ་བ་དང༌། ཡི་གེ་མང་ཤོས་
སྔོན་ལ་བརྩམས་ནས་ཉུང་ཤོས་ཕྱིས་རྩོམ་པ་སྒྲའི་བསྟན་བཅོས་ལས།
ཡི་གེ་ཉུང་དང་མཆོད་པར་འོས། ། དང་བོར་བསྟན་པའི་འཐད་པ་
ཡིན། ། ཞེས་ པ་དང་འགལ་ བའི་སྐྱོན་གཉིས་ཡོད་པའི་ཕྱིར་ཞེ་ན།
ལན་ནི། སྒྲའི་གཞུང་ནས་བཤད་པ་དེ་རྒྱུ་མཚན་གཞན་མེད་པའི་
དབང་དུ་བྱས་པས་སྐྱོན་མེད་ལ། མདོར་བསྟན་རྒྱས་བཤད་གོ་རིམ་
ལོག་པ་མིན་ཏེ། མདོ་རྩ་བའི་གོ་རིམ་འདི་ལས་གཞན་དུ་མདོར་
བསྡུས་སྔོན་ལ་བཤད་ནས་དངོས་བཅས་རྗེས་སུ་བཤད་ན་སྐྱོན་གསུམ་
ཡོད་པའི་ཕྱིར་ཏེ། ལུང་ཕྲན་ཚེགས་ལས། དངོས་བཅས་སྔོན་ལ་
བཤད་ ནས་ མདོར་ བསྡུས་ ཕྱིས་ བཤད་ པ་ དང་ འ ག ལ་ བ་ ད ང་།
དངོས་བཅས་ཚིག་མང་ཡང་དོ ན་གྱི་ཆ་ནས་མདོར་བསྡུས་སྔོན་ལ་
མཐའ་མེད་པས་རྒྱུས་བཤད་ལྟ་བུ་ཡིན་པས་མདོར་བསྡུས་སྔོན་ལ་
བཤད་ན་བསྟན་བཤད་གོ་ལོག་པའི་སྐྱོན་དང་། དངོས་བཅས་ཀྱི་
དོན་མ་རྟོགས་པར་མདོར་བསྡུས་སྦྱོར་མི་ནུས་པས་མདོར་བསྡུས་སྔོན་
ལ་བཤད་ན་བཅས་པ་རྟོགས་པའི་གོ་རིམ་དང་འགལ་སྐྱོན་གསུམ་ཡོད་
པས་མདོ་རྩའི་གོ་རིམ་འདི་ལྟར་མི་འཐད་པ་མིན་ནོ། ། གཉིས་པ་་
མདོར་བསྡུས་ཀྱི་སྤྱི་དོན་ལ། མཚོ་ཊཱིཀ་ལས། དབྱེ་བ་ངོ་བོ་མཚན་
ཉིད་ངེས་ཚིག་དང༌། །གཞི་དང་རྒྱུ་མཚན་དང་ནི་སྦྱར་ཚུལ་དང༌། །
སྔར་བཅས་རྗེས་བཅས་གང་ཡིན་བརྟག་པ་སྟེ། ། བརྒྱུད་ཀྱི་དོན་འདི་
རྣམ་པར་བཤད་ པར་བྱ། ། ཞེས་གསུངས་ པ་ལྟར་ལས། མདོར་་་



98 ༄༅། །གནའ་དཔེ་གཅེས་བསྡུས་དཔེ་ཚོགས།
བསྡུས་ཀྱི་གཞུང་ནི། ཕྲན་ཚེགས་ལས། བཅོམ་ལྡན་འདས་ཀུ་
ཤའི་གྲོང་ཁྱེར་ན་གྱད་ཀྱི་ཉེ་འཁོར་ཤིང་སྭ་ལ་ཟུང་གི་ཚལ་ན་བཞུགས་
སོ། ། དེ་ནས་བཅོམ་ལྡན་འདས་ཡོངས་སུ་མྱ་ངན་ལས་འདའ་བའི་
དུས་ཀྱི་ཚེ་ན་དགེ་སློང་རྣམས་ལ་བཀའ་སྩལ་བ། དགེ་སློང་དག་
ངས་འདུལ་བ་རྒྱས་པར་བསྟན་ན། མདོར་བསྡུས་ཏེ་མ་བསྟན་པས་
ལེགས་པར་རབ་ཏུ་ཉོན་ལ་ཡིད་ལ་ཟུངས་ཤིག་དང་ངས་བཤད་དོ། །
དགེ་སློང་དག་ཁྱེད་ཀྱིས་ངས་སྔོན་གནང་བ་ཡང་མེད་བཀག་པ་ཡང་
མེད་པ་གང་ཡིན་པ་དེ། གལ་ཏེ་མི་རུང་བ་བསྟེན་ཅིང་རུང་བ་དང༌
མི་མཐུན་ན། རུང་བ་མ་ཡིན་པའི་ཕྱིར་སྤྱད་པར་མི་བྱའོ། །གལ་ཏེ་
རུང་བ་བསྟེན་ཅིང་མི་རུང་བ་དང་མི་མཐུན་ན་རུང་བ་ཡིན་པའི་ཕྱིར་
སྤྱད་པར་བྱ་སྟེ་འདི་ལ་འགྱོད་པར་མི་བྱའོ། ། ཞེས་པ་འདི་ཡིན་ལ།
དེ་ཉིད་མདོ་རྩ་བ་འདིར་མི་རུང་བ་དང་མཐུན་ལ་རུང་བ་དང་འགལ་
བ་ནི་རུང་བ་མ་ཡིན་པར་བསྡུའོ། ། ཕྱི་མ་དང་མཐུན་ལ་སྔ་མ་དང་
འགལ་བ་ནི་རུང་བར་རོ། །ཞེས་བསྡུས་སོ། །མདོར་བསྡུས་ཀྱི་དབྱེ་བ་
ལ་རྒྱུ་མཚན་གྱི་སྒོ་ནས་འཐས་པར་གནས་པའི་ས་སྲོག་ཆགས་ཅན་
བརྐོས་ན་ལྟུང་བྱེད་དུ་གསུངས་པའི་དགག་བྱ་མི་རུང་མཐུན་འཐས་
པར་གནས་པའི་བྱེ་མ་སྲོག་ཆགས་ཅན་རྐོ་བ་བཀག་པའི་བཅས་པ་ད
ང་། དགེ་ཚུལ་གྱི་དབྱར་ཁས་ལེན་དགོས་པར་དངོས་སུ་གསུངས་
ཀྱང་གསོ་སྦྱོང་བྱེད་དགོས་པར་དངོས་སུ་མ་གསུངས་པ་ལ་དགེ་སློང་
གི་རུང་མཐུན་གྱིས་གསོ་སྦྱོང་བྱེད་དགོས་པར་བཅས་པ་དང་། ཡོལ་



༄༅། །རྗེ་ལྷ་མོའི་བློ་བཟང་ཚུལ་ཁྲིམས་རྒྱ་མཚོའི་འདུལ་བ། 99
གོར་ཟན་ཟ་བ་གནང་བའི་རུང་མཐུན་ཁམ་ཕོར་དུ་ཟན་ཟ་བ་གནང་
བའི་བཅས་པ་གསུམ་རིམ་བཞིན་ད ག ག་པའི་མདོར་བསྡུས་དང་།
སྒྲུབ་པའི་མདོར་བསྡུས་དང་། གནང་བའི་མདོར་བསྡུས་གསུམ་
ཡོད་པའི་མཚན་གཞི་ཡིན་ནོ། །ངོ་བོའི་སྒོ་ནས་རྒྱུ་ཚོགས་དང་བཅས་
པའི་མདོར་བསྡུས་དང༌། ཡན་ལག་གི་ནི་མདོར་བསྡུས་གཉིས་ཡོད་
པའི་དང་བོ་ནི། བཅས་པའི་ངོ་བོ་དང་ཡན་ལག་གང་ལ་ཡང་་་་
གསལ་ཁ་མེད་པར་ས་རྐོ་བའི་མདོར་བསྡུས་སྦྱར་ནས་བྱེ་མ་སྲོག་་
ཆགས་ཅན་རྐོ་བ་བཀག་པ་ལྟ་བུ་དང་། གཉིས་པ་ཡན་ལག་གི་
འདུལ་བ་མདོར་བསྡུས་ནི། སྤྲུལ་བ་རྫུ་འཕྲུལ་ཐོབ་པའི་ཆོས་ཅན་
མིན་པ་རེག་པའི་གཙོ་བོ་ཕ་མའི་མི་ཚངས་སྤྱོད་མའི་རེག་ཕམ་རེག་
ལྷག་གསུམ་ལས་གཞན་བུད་མེད་ཡན་ལག་ཏུ་དགོས་པའི་ལྟུང་བ་ཉེར་
བཞི་ལས་འཁྲིག་ཚིག་སྨྲ་བ་ལ་ལུང་འདུལ་བྱེད་ལས་དངོས་སུ་གསུངས་
པས་ལྷག་མ་ཉེར་གཉིས་ལ་དེ་ཡན་ལག་ཏུ་སྦྱོར་དགོས་པར་གསུངས་
པ་ལྟ་བུ་ཡིན་ནོ། །བུད་མེད་ལ་བརྟེན་པ་ཉེར་བཞི་ནི། རིན་འཕྲེང་
ལས། རེག་པ་འཁྲིག་ཚིག་བསྙེན་བཀུར་སྨྱན། །འཁྲུ་ལེན་བལ་རྨེལ་
ཆོས་སྟོན་དང༌། །མ་བསྐོས་སོགས་དང་ཉལ་ཤོམ་གཉིས། །ཉལ་འགྲོ་
སོར་བཤགས་དང་བོ་གཉིས། ། ཞེས་པ་ལྟར་ལ། མཚོ་ཊཱིཀ་ལས་
ཟས་ཅུང་མ་བགྲང་ངོ༌། ། གནས་སྐབས་ཀྱི་སྒོ་ནས་གཉི ས་ཡོད་དེ།
མདོར་བསྡུས་མ་གསུངས་གོང་དུ་གང་ཟག་གིས་སྦྱོར་མི་ཤེས་པ་དང་།
མདོར་བསྡུས་གསུངས་རྗེས་སུ་གང་ཟག་གིས་སྦྱོར་ཤེས་པ་གཉིས་གོ་



100
རྨ
༠ ཟླ་
༄༅། །གནའ་དཔེ་གཅེས་བསྡུས་དཔེ་ཚོགས།
རིམ་བཞིན་ངོ་བོ་ཉིད་དང་བྱེད་པའི་འདུལ་བ་མདོར་བསྡུས་སོ། །
བལ་དཀར་བོ་དཀོན་སར་དེ་འབའ་ཞིག་གིས་སྟན་བྱེད་པ་བཀག་པ་
ལྟ་བུ་གཉིས་ཀ་ཡིན་ཏེ་མདོར་བསྡུས་ཀྱི་བཅས་པ་མ་མཛད་པའི་དུས་
སུ་གང་ཟག་གིས་བལ་ནག་འབའ་ཞིག་གིས་སྟན་བྱེད་པའི་མི་རུང་
མཐུན་སྦྱོར་མི་ཤེས་ལ། མདོར་བསྡུས་ཀྱི་བཅས་པ་མཛད་རྗེས་སུ་
སྦྱོར་ཤེས་པའི་ཕྱིར།
གཉིས་པ་མདོར་བསྡུས་ཀྱི་ངོ་བོ་ནི། ལུང་ལས། བྱ་བ་བྱེ་
བྲག་གིས་གསལ་ཀ་མ་བཏོད་པའི་འདུལ་བའི་བསླབ་པ་རྣམ་པར་
བཞག་པའི་བདག་ཉིད་དུ་གྲུབ་པ་དེའི་ངོ་བོ་དང༌། ལུང་ལས་བྱ་བ་
བྱེ་བྲག་གིས་གསལ་ཀ་མ་བཏོད་པའི་འདུལ་བའི་བསླབ་པ་རྣམ་པར་
བཞག་པའི་བདག་ཉིད་དུ་གྲུབ་པའི་སྟོན་པའི་བཀར་དམིགས་པ་དེ།
དེའི་མཚན་ཉིད་དུ་ཡང་མཚོ་ཊཱི ཀ་ལས་ ག སུངས་སོ། ། གསལ་ཀ་་
བཏོད་པའི་དོན་བྱ་བ་འདི་བྱས་ན་ལྟུང་བ་འདིར་འགྱུར་དང༌། བྱ་
བ་འདི་མ་བྱས་ན་ལྟུང་བ་འདིར་འགྱུར། ཞེས་དང་། བྱ་བ་འདི་
བྱས་ཀྱང་རུང་མ་བྱས་ཀྱང་རུང་ཞེས་དངོས་སུ་གསུངས་ནས་བཅས་པ་
མཛད་པ་ལ་བསླབ་པའི་མཚམས་རྣམ་པར་བཞག་པ་ཟེར། འོ་ན་
མདུན་གྱི་ས་དཀར་བོ་རྐོ་བའི་ལྟུང་བྱེད་དེ་མདོར་བསྡུས་ཀྱི་ལྟུང་བྱེད་
ཡིན་པར་ཐལ། ལུང་སྡེ་བཞི་གང་ནའང་མདུན་གྱི་ས་དཀར་བོ་རྐོ་
བ་ལྟུང་བྱེད་གསལ་ཀ་བཏོད་པ་མེད་པའི་ཕྱིར་ཞེ་ན། ས་རྐོ་བ་ལྟུང་
བྱེད་དངོས་སུ་ གསུངས་པས་ས་དཀར་སེར་སོགས་ ཐམས་ ཅད་ལ་་་



༄༅། །རྗེ་ལྷ་མོའི་བློ་བཟང་ཚུལ་ཁྲིམས་རྒྱ་མཚོའི་འདུལ་བ།
101
གསལ་ཀ་བཏོད་པ་ཡིན་པས་སྐྱོན་མེད་དོ། །འོ་ན་དགེ་ཚུལ་གྱི་གསོ་
སྦྱོང་ཡང་གསལ་ཀ་བཏོད་པར་ཐལ། གསོ་སྦྱོང་བྱའོ་ཞེས་སྤྱིའི་ཚུལ་
གྱི་སྔ་ངོས་སུ་གསུངས་པའི་ཕྱིར་ཞེ་ན། སྤྱི་བཀག་པས་བྱེ་བྲག་་་་
ཁེགས་ལ། སྤྱི་བསྒྲུབས་པས་བྱེ་བྲག་མི་འགྲུབ་པའི་ཕྱིར་མི་མཚུངས་
ཞེས་འདུལ་ཊཱིཀ་ཉི་ཟེར་ལས་གསུངས་པ་ལྟར་རོ། །ལུང་ལས་བྱ་བ་བྱེ་
བྲག་གིས་གསལ་ཀ་མ་བཏོད་ཅིང་དགག་བྱའི་རྒྱུ་མཚན་གྱི་འབྲེལ་ཡུལ་
གང་ཞིག འདུལ་བའི་བསླབ་པ་རྣམ་པར་བཞག་པའི་བདག་ཉིད་
དུ་གྲུབ་པའི་སྟོན་པའི་བཀར་དམིགས་པ་དེ། དགག་པའི་མདོར་
བསྡུས་ཀྱི་མཚན་ཉིད། ལུང་ལས་བྱ་བ་བྱེ་བྲག་གིས་གསལ་ཀ་མ་
བཏོད་ཅིང་བསྒྲུབ་དགོས་པའི་རྒྱུ་མཚན་གྱི་འབྲེལ་ཡུལ་གང་ཞིག་་་་
འདུལ་བའི་བསླབ་པ་རྣམ་པར་བཞག་པའི་བདག་ཉིད་དུ་གྲུབ་པའི་
སྟོན་པའི་བཀར་དམིགས་པ་དེ། སྒྲུབ་པའི་མདོར་བསྡུས་ཀྱི་མཚན་
ཉིད། ལུང་ལས་བྱ་བ་བྱེ་བྲག་གིས་གསལ་ཀ་མ་བཏོད་ཅིང་དགག་
དགོས་དང་སྒྲུབ་དགོས་གང་ཡང་མེད་པའི་རྒྱུ་མཚན་གྱི་འབྲེལ་ཡུལ་
གང་ཞིག འདུལ་བའི་བསླབ་པ་རྣམ་པར་བཞག་པའི་བདག་ཉིད་
དུ་གྲུབ་པའི་སྟོན་པའི་བཀར་དམིགས་པ་དེ། གནང་བའི་འདུལ་བ་
མདོར་བསྡུས་ཀྱི་མཚན་ཉིད། ལུང་ལས་བྱ་བ་བྱེ་བྲག་གིས་གསལ་ཀ་
མ་བཏོད་ཅིང་ངོ་བོ་དང་ཡན་ལག་གཉིས་ཀ་བཅས་པའི་བདག་ཉིད་
དུ་གནས་པ་གང་ཞིག འདུལ་བའི་བསླབ་པ་རྣམ་པར་བཞག་པའི་
བདག་ཉིད་དུ་གྲུབ་པའི་སྟོན་པའི་བཀར་དམིགས་པ་དེ། རྒྱུ་ཚོགས་



102 ༄༅ ། །གནའ་དཔེ་གཅེས་བསྡུས་དཔེ་ཚོགས།
དང་བཅས་པའི་མདོར་བསྡུས་ཀྱི་མཚན་ཉིད། ལུང་ལས་བྱ་བ་བྱེ་
བྲག་གིས་གསལ་ཀ་མ་བཏོད་ཅིང་ཡན་ལག་ཁོ་ནའི་བཅས་པའི་བདག་
ཉིད་དུ་གྲུབ་པ་གང་ཞིག འདུལ་བའི་བསླབ་པ་རྣམ་པར་བཞག་
པའི་བདག་ཉིད་དུ་གྲུབ་པའི་སྟོན་པའི་བཀར་དམིགས་པ་དེ། ཡན་
ལག་གི་མདོར་བསྡུས་ཀྱི་མཚན་ཉིད་ཡིན་ལ། གཞན་ངོ་བོ་ཉིད་དང་
བྱེད་པའི་མདོར་བསྡུས་ཀྱི་མཚན་ཉིད་ལ། མདོར་བསྡུས་ཀྱི་སྔོན་དུ་
གང་ཟག་གིས་སྦྱོར་མི་ཤེས་པ་གང་ཞིག ཅེས་དང༌། མདོར་་་
བསྡུས་ཀྱི་ཕྱིས་སུ་གང་ཟག་གིས་སྦྱོར་ཤེས་པ་གང་ཞིག་ཅེས་སྦྱོར་བ་མ་
གཏོགས་གཞན་འདྲའོ། །ངེས་ཚིག་ནི། ཚུལ་ཁྲིམས་སྟོན་པས་ན་
འདུལ་བ་དང༌། གསལ་ཀ་བཏོད་པ་ལ་ལྟོས་ནས་ཚིག་མདོར་བསྡུས་
པས་མདོར་བསྡུས་ཞེས་བྱ་སྟེ། སུམ་བརྒྱ་བ་ལས། འདུལ་བ་་་
མདོར་བསྡུས་ཞེས་བྱ་སྒྲོན་མེ་དང༌། །འདྲ་བ་གཞན་འདིར་བདེ་བར་
གཤེགས་པས་གསུངས། །ཞེས་དང་། ལུང་དང་རང་འགྲེལ་རྒྱ་ཆེར་
འགྲེལ་སོགས་ལས་མདོར་བསྡུས་ཞེས་མིང་བཏགས་སོ། ། བོད་སྔ་མ་
ལ་མདོར་བསྡུས་ཀྱི་མིང་ལ་རུང་མཐུན་ཞེས་གྲགས་ཀྱང་མི་འཐད་དེ།
དེ་ལ་མི་རུང་མཐུན་ཡང་ཡོད་པའི་ཕྱིར་ཞེས་མཚོ་ཊཱིཀ་ལས་བཀག་གོ།
གང་ལ་མདོར་བསྡུས་སྦྱར་བའི་གཞི་ནི། སུམ་བརྒྱ་བ་ལས། གང་
ཞིག་གནང་མེད་དེ་བཞིན་བཀག་མེད་པ། །དེ་ནི་གསུངས་པའི་རྗེས་
མཐུན་བརྟགས་ཏེ་སྦྱར། ། ཞེས་པ་ལྟར། སྤྱིའི་ཚུལ་གྱིས་གནང་
བཀག་མཛད་ཀྱང་བྱ་བ་བྱེ་བྲག་དང་སྦྱར་ཏེ་གནང་བཀག་མ་མཛད་



༄༅། །རྗེ་ལྷ་མོའི་བློ་བཟང་ཚུལ་ཁྲིམས་རྒྱ་མཚོའི་འདུལ་བ། 103
པའི་གཞི་ལའོ། ། རྒྱུ་མཚན་གང་གིས་སྦྱར་བ་ལ། དགག་བྱའི་རྒྱུ་
མཚན་དང་། དགོས་པའི་རྒྱུ་མཚན་དང་། དགག་དགོས་མེད་
པའི་རྒྱུ་མཚན་དང་གསུམ་ལས། དང་བོ་ལ་གཉིས་ལས། སྤྱིའི་
དགག་བྱ་ལ་གསུམ་སྟེ། ཚོད་ཡོངས་སུ་མི་ཤེས་པ་དང་། ཧ་ཅང་
ཐལ་བར་འགྱུར་བ་དང་། དེའི་རིགས་དང་ལྡན་པའོ། །དེ་གསུམ་
གྱི་དོན་ནི་རིམ་བཞིན་སྒོས་ཀྱི་དགག་བྱ་ལ་ཐུག་པར་འགྱུར་མི་འགྱུར་
གྱི་ཚོད་ཡོངས་སུ་མི་ཤེས་པ་དང་། བཅས་པའི་རྒྱུ་རལ་ཏེ་ཧ་ཅང་
ཐལ་བར་འགྱུར་བ་དང་། བྱ་བ་དེ་ལ་གནས་སྐབས་དེ་ན་སྒོས་ཀྱི་
དགག་བྱ་མེད་ཀྱང་སྤྱིར་བྱ་བ་དེ་ལ་དགག་བྱ་དེ་ཡོད་པའི་རིགས་ཅན་
ཡིན་པའོ། ། ཞེས་མཚོ་ཊཱིཀ་ལས་གསུངས་པ་ལྟར་ཡིན་ཏེ། འོད་
ལྡན་ལས། མྱོས་པར་འགྱུར་བའི་ཚོད་ཡོངས་སུ་མི་ཤེས་པའི་ཕྱིར་
དང་། ཧ་ཅང་ཐལ་བར་འགྱུར་བའི་ཕྱིར་དང་། དེའི་རིགས་དང་
ལྡན་པ་ཉིད་ཡིན་པས་སོ། །ཞེས་གསུངས་པའི་ཕྱིར།
གཉིས་པ་སྒོས་ཀྱི་དགག་བྱ་ལ། སྲོག་ཆགས་ལ་གནོད་པ་དང་།
དོན་དང་བྱ་བ་མང་བ་དང་། གཞན་མ་དད་པ་སྐྱེ་བ་སོགས་ཡོད་
ཅིང་། བཅས་པ་རྣམ་འཇོག་གི་དགག་བྱ་དང༌། སྤྱིའི་དགག་བྱ་
དོན་གཅིག བྱ་བ་དེ་འབྲེལ་གྱི་དགག་བྱ་དང༌། སྒོས་ཀྱི་དགག་བྱ་
དོན་གཅིག་ཡིན་ནོ། །གཉིས་པ་དགོས་པའི་རྒྱུ་མཚན་ནི། དངོས་
བརྒྱུད་ཅི་རིགས་པས་རང་གཞན་གྱི་རྒྱུད་ལ་ལམ་གོང་མ་སྐྱེ་བའི་རྒྱུར་
འགྱུར་བ་ནི་སྒྲུབ་པའི་མདོར་བསྡུས་སྦྱོར་བའི་སྒྲུབ་བྱེད་དོ། ། གསུམ་



。
༩
g。
104 ༄༅། །གནའ་དཔེ་གཅེས་བསྡུས་དཔེ་ཚོགས།
པ་དགག་དགོས་མེད་པའི་རྒྱུ་མཚན་ནི། སྔར་གྱི་དགག་བྱ་དང་
དགོས་པ་གང་ཡང་མེད་པ་སྟེ་གནང་བའི་མདོར་བསྡུས་སྦྱོར་བའི་རྒྱུ་
མཚན་ནོ། །དགག་བྱ་གང་གིས་བཅས་པ་ཤེས་པར་བྱེད་པ་ནི། ད་
སྒོས་ཀྱི་དགག་བྱ་ལུས་སྲོག་ལ་གནོད་པ་དེ་རྩ་ཉག་མ་གཅིག་གིས་བ
རྡེག་པས་མི་འགྲུབ་ཀྱང་སྤྱིར་ན་བརྡེག་པ་ལུས་སྲོག་ལ་གནོད་པ་ཡིན་
ལ། འདི་དེའི་རིགས་ཅན་ཡིན་པའི་ཕྱིར་ན་སྤྱི་ཡི་དགག་བྱ་དེས་
བཅས་པའི་མཚམས་བཟུང་བ་དམིགས་བསལ་ཡིན་ཏེ། སྤྱིར་ན་
རང་བཞིན་གྱི་ཁ་ན མ་ཐོབ་དང་འབྲེལ་བའི་ལྟུང་བ་རྣམས་སྒོས་ཀྱི་
དགག་བྱས་མཚམས་བཟུང་ནས་བཅས་པ་ཤེས་པར་བྱེད་དགོས་པའི་
ཕྱིར། དེ་ལྟར་ཤེས་པར་བྱེད་དེ། བཅས་བ་རྣམ་འཇོག་གི་སྒོས་ཀྱི་
དགག་བྱ་དང་བཅས་པ་རྗེས་སུ་འགྲོ་ལྡོག་བྱེད་པའི་ཕྱིར་ཏེ། མི་ལ་
མཚོན་གྱིས་བསྣུན་ཏེ་ལུས་ལ་གནོད་པའི་སྤྱིའི་དགག་བྱ་གྲུབ་ཀྱང་མ་
ཤི་བར་གསོན་ན་སྒོས་ཀྱི་དགག་བྱ་མི་འགྲུབ་པས་ཕམ་པ་མི་སྐྱེད་པ་བ་
ཞིན་ཡིན་པའི་ཕྱིར། གནས་མལ་ཕན་ཕུན་དུ་གྱུར་ན་ལྟུང་བ་སྐྱེད་
ལ་མ་གྱུར་ན་མི་སྐྱེད་པར་བཅས་པ་ལྟ་བུ་སྒོས་ཀྱི་དགག་བྱས་མཚམས་
བཟུང་བ་དམིགས་བསལ་ཡིན་ཏེ། བཅས་རྐྱང་གི་ཁ་ན་མ་ཐོ་བ་
དང་འབྲེལ་བའི་ལྟུང་བ་རྣམས་སྤྱིར་བཏང་ལ་སྤྱིའི་དགག་བྱས་བཅས་
པ་ཤེས་པར་བྱེད་དགོས་པའི་ཕྱིར་ཏེ། དཔེར་ན་ཆང་རྩྭ་རྩེ་ཙམ་
གྱིས་ལན་གཅིག་བཏུང་བ་ལ་སྒོས་ཀྱི་དགག་བྱ་མྱོས་པ་མེད་ཀྱང་སྤྱིའི་
དགག་བྱ་ཚོད་མི་ཟིན་པ་ སོགས་གསུམ་ ཀ་ཡོད་པས་དེས་ མཚམས་
。 ༥
•༔



༄༅། །རྗེ་ལྷ་མོའི་བློ་བཟང་ཚུལ་ཁྲིམས་རྒྱ་མཚོའི་འདུལ་བ། 105
བཟུང༌ བ་ ལྟ་ བུ་ ཡིན་ པའི་ ཕྱིར། མདོར་ བསྡུས་ སྦྱར་ ཚུལ་ ནི།
འཐས་པར་གནས་པའི་བྱེ་མ་སྲོག་ཆགས་ཅན་བཅས་ལྡན་དགེ་སློང་
གིས་རྐོ་བ་ཆོས་ཅན། མི་རུང་བ་ཡིན་ཏེ། སྲོག་ཆགས་ལ་གནོད།
དོན་དང་བྱ་བ་མང་། གཞན་མ་དད་པ་སྐྱེ་བའི་དགག་བྱ་ཡོད་པའི་
ཕྱིར། དཔེར་ན་ས་རྐོ་བ་བཞིན། ཞེས་པ་ལྟ་བུ་དང་། དགེ་ཚུལ་
ཆོས་ཅན། ཁྱོད་ཀྱིས་གསོ་སྦྱོང་བྱེད་དགོས་ཏེ། ཆོས་དང་ཚུལ་
ཁྲིམས་དག་པའི་དགོས་པ་ཡོད་པའི་ཕྱིར། དཔེར་ན་དེས་དགག་
དབྱེ་བྱེད་དགོས་པ་བཞིན། ཞེས་པ་ལྟ་བུ་དང་། བཅས་ལྡན་དགེ་
སློང་གིས་ཁམ་ཕོར་དུ་ཟན་ཟ་བ་ཆོས་ཅན། སྣོད་ཀྱི་ཆ་ནས་མི་རུང་
བ་མེད་དེ། སྣོད་ཀྱི་ཆ་ནས་དགག་དགོས་གང་ཡང་མེད་པའི་ཕྱིར།
དཔེར་ན་ཡོལ་གོར་ཟན་ཟ་བ་གནང་བ་བཞིན། ཞེས་པ་ལྟ་བུ་་་
གསུམ་ནི་རིམ་བཞིན་དགག་སྒྲུབ་གནང་གསུམ་གྱི་མདོར་བསྡུས་སྦྱོར་
ཚུལ་ཡིན་ནོ། ། དེ་ལས་གཞན་ཡང་། ཊཱིཀྐ་ལས། ཉལ་བ་དང་
འགྲོ་བས་བཤད་པ་དང་གཅི་པ་མི་བྱ་བ་ཉིད་དང་། ཉལ་བ་དང་
འགྲོ་བས་ཟས་བཟའ་བར་མི་བྱ་བ་ཉིད་ཅེས་བྱ་བ་ལ་སོགས་པ་དག་ནི་
དགག་པའི་ རྣམ་ པ་ ཡིན་ ལ། ཞེས་ དང་། སུམ་ བརྒྱ་ བ་ ལས།
གལ་ཏེ་དངོས་སུ་གསུངས་པ་མེད་གྱུར་ཀྱང༌། ། དགག་དབྱེ་གསུངས་
ཕྱིར་འདིར་ནི་གསོ་སྦྱོང་ཡོད། ། དགག་དབྱེ་དག་པ་གོ་བར་བྱ་ཕྱིར་
ཏེ། །དེ་ལས་གསོ་སྦྱོང་དོན་ནི་ཐ་དད་མིན། ། ཞེས་པ་ལྟ་བུ་མཐའ་
ཡས་པའི་ཕྱིར། ཁ་ཅིག བྱེ་མ་རྐོ་བའི་ལྟུང་བྱེད་མེད་དེ། རྣམ་



106
༄༅། །གནའ་དཔེ་གཅེས་བསྡུས་དཔེ་ཚོགས།
འབྱེད་ལས། བྱེ་མ་འབའ་ཞིག་རྐོ་བ་ལ་ནི་ལྟུང་བ་མེད་དོ། །ཞེས་
གསུངས་པའི་ཕྱིར་ན་མ་ཁྱབ་སྟེ། དགག་བྱ་མེད་པའི་དེ་ལ་དགོངས་
པའི་ཕྱིར། ཡང་ཁ་ཅིག ཊཱིཀྐ་ལས། འདུལ་བ་མདོར་བསྡུས་པ་
ལས་ཉེས་བྱས་སུ་གསུངས་པ་ཡིན་པའི་ཕྱིར། ཞེས་དང་། ཞུ་་
འགྲེལ་ལས། ཉེས་བྱས་སུ་བརྗོད་དོ་ཞེས་བྱ་བ་ནི་འདུལ་བ་མདོར་
བསྡུས་ པ་ ལས་ མ་ བརྟགས་ པ་ ཉིད་ ཡིན་ པར་ གསུངས་ པའི་ ཕྱིར།
ཞེས་དང༌། རྣམ་འབྱེད་འགྲེལ་བ་ལས། འདུལ་བ་མདོར་བསྡུས་
པ་ལས་འདྲ་བར་གསུངས་པའི་ཕྱིར་ཉེས་བྱས་སུ་བལྟ་བར་བྱའོ་ཞེས་
སོགས་གསུངས་པའི་ཕྱིར་ན་མདོར་བསྡུས་ཀྱི་ལྟུང་བ་ཐམས་ཅད་ཉེས་
བྱས་ཡིན་ནོ་ཞེས་ཟེར་ཞིང་ལོ་ཞེས་མ་རངས་པ་བྱས་པས་མི་འཐད་དེ།
སོ་ཐར་འགྲེལ་བ་བམ་པོ་ལྔ་བཅུ་བར། མི་རུང་བ་དང་མཐུན་ལ་
རུང་བ་དང་འགལ་བ་དེ་དག་གར་བསྡུ་ཞེ་ན། དེ་དག་རུང་བ་མ་
ཡིན་པར་བསྡུ་བ་སྟེ། དགེ་སློང་གིས་དེ་དག་བསྟེན་ཅིང་སྤྱད་དུ་མི་
རུང་སྟེ། དེ་དག་བསྟེན་ཅིང་སྤྱད་ན་གཞི་ཇི་ལྟ་བ་ལས་ལྟུང་བ་སྡེ་
ལྔའི་ཁ་ན་མ་ཐོབ་ཉིད་དུ་འགྱུར་རོ། །ཞེས་ལྟུང་བ་སྡེ་ལྔ་ཡོད་པར་གསུ
ང ས་པས་སོ། ། འོ་ན་དེ་དག་གི་ངོས་འཛིན་གང་ཞེ་ན། མདོར་
བསྡུས་ཀྱི་ཕམ་པ་ནི། དགེ་སློང་གནས་ནས་ཕྱུང་བ་དགེ་སློང་མས་
ཕྱག་མི་བྱ་བའི་སྡོམ་པ་བྱིན་པ་ལ་དགེ་སློང་མ་ཞིག་གིས་ཤེས་བཞིན་དུ་
ཆོས་དང་ཟང་ཟིང་ལྷན་ཅིག་སྤྱོད་པ་ལ་མའི་དགེ་འདུན་གྱིས་བཟློག་
པ་ལྔས་བཟློག་ཀྱང་མ་བཏང་ན་ཕམ་པ་ཡིན་ཏེ། ལུང་ལས། ཕྱག་



༄༅། །རྗེ་ལྷ་མོའི་བློ་བཟང་ཚུལ་ཁྲིམས་རྒྱ་མཚོའི་འདུལ་བ། 107 །
མི་བྱ་བའི་སྡོམ་པ་བྱིན་པ་བཟོད་པ་གསོལ་བར་ངེས་པ་ལ་དགེ་སློང་མ་
ཞིག་གིས་བཟོད་པ་མ་གསོལ་ཞེས་སྨྲས་པ་མའི་དགེ་འདུན་གྱིས་བཟློག་
པ་ལྔས་བཟློག་ཀྱང་མ་བཏང་ན་ཕམ་པ་ཡིན་པར་དངོས་སུ་གསུངས་
པ་ དང༌ དགག་ བྱ་ རིགས་ འདྲ་ བའི་ ཕྱིར་ ཏེ། མཚོ་ ཊཱིཀ་ ལས།
བཟོད་པ་གསོལ་བར་ངེས་པ་དང༌། དེ་ལས་ལྡོག་པ་ཉིད་དོ། །ཞེས་
པ་གླེང་གཞིའི་དབང་གིས་མཚོན་པ་ཙམ་སྟེ། ཆོས་དང་ཟང་ཟིང་
གིས་ལོངས་སྤྱོད་བྱེད་ན་ཡང་ངོ༌། །ཞེས་གསུངས་པའི་ཕྱིར། རང་
ལ་བསྡིགས་པ་ནན་ཏུར་དང་ སྨད་པ་ནན་ཏུར་དང་། ཕྱིར་
འགྱེད་ནན་ཏུར་གསུམ་ཅི་རིགས་ཚུལ་བཞིན་བྱེད་པའི་དགེ་འདུན་ལ་
འགྲོ་བ་བཞིས་སྐུར་བ་འདེབས་པ་བཟློག་པ་ལྔས་བཟློག་ཀྱང་མ་བཏང་
ན་ལྷག་མ་འབྱུང་སྟེ། རང་ལ་བསྐྲད་པ་ནན་ཏུར་ཚུལ་བཞིན་བྱས་
པའི་དགེ་འདུན་ལ་འགྲོ་བ་བཞིས་སྐུར་བ་འདེབས་པ་བཟློག་པ་ལྔས་
བཟློག་ཀྱང་མ་བཏང་ན་ ལྷག་མ་འབྱུང་བར་ལུང་ལས་དངོས་སུ་་་
གསུངས་པ་དང་འདྲ་བའི་ཕྱིར་རོ། །བལ་དཀར་པོ་འབའ་ཞིག་གིས་
སྟན་བྱེད་པའི་སྤང་ལྟུང་དང་། བྱེ་མ་སྲོག་ཆགས་ཅན་རྐོ་བའི་ལྟུང་
བྱེད་འབའ་ཞིག་པ་དང༌། དགེ་སློང་མས་བསོད་པ་སློང་བའི་སོར་
བཤགས་ཀྱི་གཞི་བཅུ། རྩ་བར། ཞོ་དང་མར་དང་ཞུན་མར་དང་
འབྲུ་མར་དང་སྦྲང་རྩི་དང་བུ་རམ་གྱི་དབུ་བ་དང་ཉ་ཤ་དང་ཤ་དང་ཤ་
སྐམ་རྣམས་ཀྱང་ངོ༌། ། ཞེས་གསུངས་པ་ལྟར་གྱི་དགུ་དང་སྔར་་་་་
གསུངས་པའི་འོ་མ་དང་བཅུར་མ་འདུས་པའི་ཟས་བསོད་པ་ལ་དུ་



108 ༄༅ ། །གནའ་དཔེ་གཅེས་བསྡུས་དཔེ་ཚོགས།
དང་རོ་བརྒྱ་བའི་ཟས་ལྟ་བུ་དགེ་སློང་མས་བསླང་ན་སོར་བཤགས་
དང༌། དགེ་ཚུལ་གྱིས་གསོ་སྦྱོང་མ་བྱས་པ་སོགས་ཉེས་བྱས་མཐའ་
ཡས་པ་སྤྱིར་བསྟན་ལ་དཔྱད་ན་ཤེས་སླ་བའི་ཕྱིར། ཁ་ཅིག མིའི་
སྣ་ཕུག་པའི་སྦོམ་པོ་ཕམ་པའི་སྡེ་དང༌། རབ་བྱུང་མོ་ལས་ཟས་ལེན་
པའི་ཉེས་བྱས་སོར་བཤགས་ཀྱི་སྡེ་ལ་བཞག་ནས་ཕམ་པ་དང་སོར་
བཤགས་ཀྱི་ལྟུང་བ་དངོས་གཞི་ལ་མདོར་བསྡུས་ཀྱི་ལྟུང་བ་མེད་པར་
གསུངས་པ་མི་འཐད་དོ། ། ཡང་ཁ་ཅིག བཙུན་མོ་རིན་པོ་ཆེར་
སྤྱད་པ་དང་། ནོར་བུ་རིན་པོ་ཆེ་བརྐུས་པ་དང༌། ང་སངས་རྒྱས་
སོ་ ཞེས་ རྫུན་ སྨྲས་ པའི་ ཕམ་ པ་ མདོར་ བསྡུས་ ཀྱི་ ཕམ་ པ་ ཡིན་ ཏེ།
རྫས་བཀག་པ་བས་བཟང་བོ་ལ་ཡང་དེ་དང་ལྡན་པ་ཉིད་ཡིན་ནོ། །
ཞེས་དང༌། དེའི་ཐད་ཀྱི་བམ་ལྔ་ལས། ལྟུང་བའི་ཕྱིར་ནི་རྫས་
བཟང་བོ་ཡང་ངན་པ་དང་འདྲ་བས། ཞེས་སོགས་རྒྱ་ཆེར་གསུངས་
པ་རྣམས་ཀྱིས་འགྲུབ་པའི་ཕྱིར་ཞེས་ཟེར་བ་དང་། མཚོ་ཊཱིཀ་ལས་
བཤད་ཚུལ་དེ་མི་འཐད་པར་གསུངས་པས་རང་ལུགས་མིན་ཀྱང་་་་
དཔྱད་གཞི་ཆེའོ། །སྔར་བཅས་རྗེས་བཅས་ལ་དཔྱད་པ་ནི། མཚོ་
ཊཱིཀ་ལས་ནི། མདོར་བསྡུས་ཀྱི་བཅས་པ་ཐམས་ཅད་རྗེས་བཅས་
ཡིན་ཏེ། དངོས་བཅས་མཛད་ཟིན་པའི་རྗེས་སུ་སངས་རྒྱས་འདའ་
ཁར་ཞལ་ཆེམས་ཀྱི་ཚུལ་དུ་བཅས་པའི་ཕྱིར། ཞེས་གསུངས་སོ། །
ཤ་མིས་རྒྱུ་ཚོགས་དང་བཅས་པའི་འདུལ་བ་མདོར་བསྡུས་རྗེས་བཅས་
ཡིན་ལ། ཡན་ལག་གི་མདོར་བསྡུས་སྡུར་བཅས་ཡིན་ཏེ། གཞན་



༄༅། །རྗེ་ལྷ་མོའི་བློ་བཟང་ཚུལ་ཁྲིམས་རྒྱ་མཚོའི་འདུལ་བ། 109
དུ་ན་འདུག་འགྲེང་གི་ལྟུང་བྱེད་ཀྱི་བཅས་པ་མཛད་ནས་མདོར་བསྡུས་
ཀྱི་བཅས་པ་མ་མཛད་གོང་དུ་དེའི་བཅས་ལྡན་དགེ་སློང་ཞིག་གིས་
ཡན་ལག་གཞན་ཚང་བའི་རྫུ་འཕྲུལ་ཐོབ་པའི་བུད་མེད་དང་འདུག་
འགྲེང་བྱས་པ་ལ་ལྟུང་བྱེད་སྐྱེད་པར་འདོད་དགོས་ཏེ། དེ་དུས་སྤྲུལ་
མིན་ཡན་ལག་ཏུ་མ་བཅས་པའི་ཕྱིར་ན་ཡན་ལག་ཚང་བའི་ཕྱིར་རོ་ཞེ་
ན། མཚོ་ཊཱིཀ་ལས། དེའི་སྐྱོན་མེད་དེ་སྔར་གཞིར་བཞག་པ་དེ་ལ་
དབེན་པར་འདུག་འགྲེང་གི་ལྟུང་བྱེད་འདི་གཉིས་ཀྱི་ཡན་ལག་མ་ཚང་
བ་ཅུང་ཟད་ཀྱང་མེད་པས་དབེན་པར་འདུག་འགྲེང་གི་ལྟུང་བྱེད་
རྫོགས་པར་བསྐྱེད་དོ། ། ཞེས་ལྟུང་བྱེད་བསྐྱེད་པ་འདོད་པ་ཁོ་ནར་
གསུངས་པ་ལ། ཤ་མིས་དེ་མི་འཐད་པར་ཐལ། རྫུ་འཕྲུལ་ཅན་
དང་འདུག་འགྲེང་བྱས་པ་ལ་ཆགས་པ་རྒྱུར་འགྱུར་གྱི་ཡན་ལག་མ་
རྫོགས་པའི་ཕྱིར་ན་ལྟུང་བྱེད་མི་སྐྱེད་དེ། དགག་བྱ་ནི་མ་རྫོགས་པ་
ལ་བ ཅས་པ་མི་རྫོགས་པའི་ཕྱིར་ཞེས་ཟེ ར་རོ། ། དེ་མི་འཐད་དེ།
བཅས་པ་རྣམ་འ ཇོག་གི་སྤྱིའི་དགག་བྱ་འ དི ར་རྫོག ས་ལ་བྱ་བ་དེ་
འབྲེལ་གྱི་དགག་བྱ་མ་རྫོགས་པར་བཅས་པ་རྫོགས་པ་སྲིད་པའི་ཕྱིར་
ཏེ། ལུས་སྲོག་ལ་གནོད་པའི་དགག་བྱ་མ་རྫོགས་ཀྱང་རྡེག་པའི་ལྟུང་
བྱེད་ སྐྱེད་ པ་ སྔར་ བ ཞི ན་ ཡིན་ པའི་ ཕྱིར། ཡང་ ཁ་ ཅིག་ གིས།
མདོར་བསྡུས་ཀྱི་བཅས་པ་ཐམས་ཅད་སྔར་བཅས་ཡིན་ཏེ། རང་
རང་གི་ དངོས་བཅས་ ཀྱི་ སྐབས་ སུ་ བཅས་ པ་མཛད་ཟིན་པའི་ཕྱིར།
འདའ་ཁར་དེ་ ལྟར་ གསུངས་པ་དངོས་སུ་མ་གསུངས་པ་རྣམས་ལ་



110 ༄༅ ། །གནའ་དཔེ་གཅེས་བསྡུས་དཔེ་ཚོགས།
གསལ་ཀ་མ་བཏོད་པས་བཅས་པ་མ་མཛད་དམ་སྙམ་པའི་ལོག་རྟོག་
ལྡོག་པའི་བསམ་ངོ་བ་ཡིན་པའི་ཕྱིར་ཟེར། ཡང་ཁ་ཅིག མདོར་
བསྡུས་མ་གསུངས་གོང་དུ་མདོར་བསྡུས་ཀྱི་བཅས་པ་མ་མཛད་པ་
དང༌། མདོར་བསྡུས་སྦྱར་ཚུལ་མེད་ཟེར་བ་མི་འཐད་དེ། དེ་དུས་
ཕམ་པ་དང་བོ་མ་གཏོགས་པ་ལ་བསླབ་པ་ཕུལ་ཉམས་མ་བྱས་པ་ཡན་
ལག་ཏུ་མི་དགོས་པར་ཐལ་བ་དང་། རྫུན་སོགས་ཞེ་གཉིས་ལ་་་་
བསླབ་ཚིགས་གཅིག་པ་མི་དགོས་པར་ཐལ་བ་སོགས་ཡོད་པའི་ཕྱིར་
དང༌། དེ་དུས་སུ་མདོར་བསྡུས་སྦྱར་ཚུལ་ཡོད་དེ། ཀུན་དགའ་
བོའི་ཚ་བོ་གཉིས་ཀྱིས་གསོ་སྦྱོང་བྱས་པ་མ་བཀག་པའི་ཕྱིར་དང་།
ཤཱ་རིའི་བུས་བཙུན་མོ་དཔལ་ལྡན་མར་ཉི་མ་ནུབ་ཀྱི་བར་ཆོས་བསྟན་
པ་དང་། ཀུན་དགའ་བོས་བཙུན་མོ་འཕྲེང་ལྡན་མའི་རྒྱུན་ལ་རེག་
པའི་ཕྱིར་ཟེར་བ་སོགས་ལ་དཔྱད་དགོས་མང་། དགག་སྒྲུབ་གནང་
གསུམ་གྱི་མདོར་བསྡུས་དང་། རྒྱུ་ཚོགས་དང་བཅས་པའི་དེ་དང་།
ཡན་ལག་གི་དེ་འགལ་མི་འགལ་དང༌། ངོ་བོ་ཉིད་དང་བྱེད་པའི་
མདོར་བསྡུས་ཀྱི་དོན་དང་མཚན་གཞི་ལ་སྔར་གྱི་དེ་ལས་གཞན་པའི་
བཤད་ཚུལ་ཡོད་པ་སོགས་དཔྱད་པར་འོས་པ་མང་ངོ༌། །
གཉིས་པ་དངོས་ཀྱི་དོན་བསྟན་པའམ་མཐའ་དཔྱོད་སོགས་
ལྟར་ན་འཇུག་བྱ་བསྟན་བཅོས་ཀྱི་རང་བཞིན་ལ། སྡོམ་པ་ནི་མ་
ཐོབ་པ་ཐོབ་པར་བྱེད་པ་དང་། ཐོབ་པ་མི་ཉམས་པར་སྲུང་བ་དང༌།
ཉམས་པ་ཕྱིར་བཅོས་པའི་ཐབས་ཚུལ་བཤད་པ་གསུམ་ལས། དང་
。
。
。



༄༅། །རྗེ་ལྷ་མོའི་བློ་བཟང་ཚུལ་ཁྲིམས་རྒྱ་མཚོའི་འདུལ་བ། 111 །
བོ་ལ། རྩ་བར་གཞི་དང་ཕྲན་ཚེགས་ཞུ་བ་གསུམ་གྱིས་རིམ་བཞིན་
བཤད་པའི་དོན་མཐའ་དཔྱོད་འདིར་ལྷན་ཅིག་འདྲིལ་བར་བཤད་པ་
ལ་སྔོན་ཆོག་དང་ད་ཆོག་གཉིས། དང་བོ་ལ། དཀའ་གནས་ལ་
དོགས་པ་བཅད་པ་དང་། སྤྱིའི་དོན་གྱིས་རང་ལུགས་བཞག་པ་་
གཉིས། དང་བོ་ལ། ཤ་མི་སོགས་ཀྱིས་སྔོན་ཆོག་བཅུ་བཞེད་དེ།
དེའི་འདུལ་བ་ལས། སངས་རྒྱས་རང་བྱུང་རང་རྒྱལ་མཁན་སློབ་
མེད། །ཡེ་ཤེས་ཁོང་ཆུད་ཚུར་ཤོག་སྐྱབས་འགྲོ་དང་། །སྟོན་པར་ཁས་
བླངས་དྲི་མཉེས་ལྕི་ཆོས་བླངས། །འཕྲིན་དང་གསོལ་བཞིའི་ལས་དང་
སྔོན་ཆོག་བཅུ། །ཞེས་པ་ལྟར། སངས་རྒྱས་རང་བྱུང་གིས་བསྙེན་
པར་རྫོགས་པ་ཡིན་ཏེ། མཁན་སློབ་དང་ཆོ་ག་སོགས་ལ་མ་བརྟེན་
པར་རང་བྱུང་གི་ཡེ་ཤེས་མི་སློབ་ལམ་སྐྱེས་པས་བསྙེན་པར་རྫོགས་
པའི་ཕྱིར། རང་རྒྱལ་དགྲ་བཅོམ་མཁན་སློབ་མེད་པར་བསྙེན་པར་
རྫོགས་པ་ཡིན་ཏེ། མི་སློབ་པའི་ཡེ་ཤེས་སྐྱེས་པའི་སྟོབས་ཀྱིས་ཡིན་
པའི་ཕྱིར། ལྔ་སྡེ་ཡེ་ཤེས་ཁོང་ཆུད་ཀྱིས་བསྙེན་པར་རྫོགས་པ་ཡིན་
ཏེ། བདེན་པ་མངོན་སུམ་དུ་མཐོང་བའི་ལམ་སྐྱེས་པའི་སྟོབས་ཀྱིས་
ཡིན་པའི་ཕྱིར། མཆོག་ཟུང་གཉིས་དགེ་སློང་ཚུར་ཤོག་ཚངས་པ་
མཚུངས་པར་སྤྱད་པ་སྤྱོད་ཅིག་ཅེས་པས་བསྙེན་པར་རྫོགས། སྡེ་
བཟང་དྲུག་ཅུས་བདེན་པ་མཐོང་རྗེས་སུ་སྐྱ བ ས་འ གྲོ་ལན་གསུམ་
བརྗོད་པས་བསྙེན་པར་རྫོགས་པ་དང་། འོད་སྲུངས་ཆེན་པོས་ཁྱོད་
ནི་ཁོ་བོའི་སྟོན་པའོ། ། ཁོ་བོ་ནི་ཁྱེད་ཀྱི་ཉན་ཐོས་སོ། ། ཞེས་སྟོན་པར་
。
。



112
༄༅། །གནའ་དཔེ་གཅེས་བསྡུས་དཔེ་ཚོགས།
ཁས་བླངས་པས་བསྙེན་པར་རྫོགས། ལེགས་སྦྱིན་ནི་དྲི་བས་མཉེས་
པས་བསྙེན་པར་རྫོགས། སྐྱེ་དགུའི་བདག་མོ་ལ་སོགས་པ་ལྔ་བརྒྱ་ལྕི་
བའི་ཆོས་བརྒྱད་ཁས་བླངས་པས་བསྙེན་པར་རྫོགས། ཨུཏྤ་ལའི་
མདོག་གིས་འཕྲིན་ཆོག་གི་སྒོས་ཆོས་སྦྱིན་མ་བསྙེན་པར་རྫོགས་པ་
དང་། གསོལ་བ་དང་བཞིའི་ལས་ཀྱིས་བསྙེན་པར་རྫོགས་པ་དང་
བཅས་སྔོན་ཆོག་བཅུར་བྱེད་པ་མི་འཐད་དེ། དང་བོ་གཉིས་དང་ཡེ་
ཤེས་ཁོང་ཆུད་གསུམ་ནི་ངག་གི་རིག་བྱེད་ཀྱི་ཆོ་ག་ལ་ལྟོས་པ་མིན་ཞིང་།
འཕྲིན་ནི་ད་ཆོག་ཡིན། དྲིབས་མཉེས་པ་དང་ཚུར་ཤོག་དང་སྐྱབས་
འགྲོ་དང༌། སྟོན་པར་ཁས་བླང་བ་དང་། ། ལྕི་ཆོས་ཁས་བླང་བ་
རྣམས་ལ་སྡོམ་པ་འབོག་པའི་ཆོ་ག་མེད་ལ། གསོལ་བཞིའི་ཆོ་ག་ལ་
སྔོན་ཆོག་ད་ཆོག་གཉིས་ཡོད་པའི་ཕྱིར། དང་པོ་གྲུབ་སྟེ། སྐབས་
འདིའི་ ཆོ་ ག་ གཉིས་ ཚང་ མ་ ཚང་ ཞེས་ པའི་ ཆོ་ ག་ ཚི ག་ ཡི ན་ ལ།
འདིའི་སྡོམ་པ་གསུམ་གྱི་དང་བོ་གཉིས་ཐོབ་པ་དེའི་རྒྱུད་ཀྱི་མི་སློབ་
པའི་ཡེ་ཤེས་ལ་ལྟོས། ཡེ་ཤེས་ཁོང་ཆུད་ཀྱི་དེ་དེའི་རྒྱུད་ཀྱི་མཐོང་
ལམ་ལ་ལྟོས་དགོས་པའི་ཕྱིར་ན་རིག་བྱེད་མེད་དེ། རིན་འཕྲེང་ལས།
རང་བྱུང་དང་ཡེ་ཤེས་ཁོང་ཆུད་ལ་རིག་བྱེད་ཀྱང་མི་དགོས་པའི་ཕྱིར་
ཆོ་ག་ཡིན་པའང་མི་འཐད། ཅེས་གསུངས་པའི་ཕྱིར་དང༌། རྣམ་
འབྱེད་འགྲེལ་བ་ལས། མཐོང་ལམ་སྐྱེས་པས་དགེ་སློང་ཉིད་ལ་་་
བཀོད་པ་ཞེས་བྱ་བ་ནི་མཐོང་བའི་ལམ་སྐྱེས་པས་དགེ་སློང་གི་སྡོམ་པ་
ཉིད་ཐོབ་པ་སྟེ་སྨོན་ལམ་གྱི་དབང་གིས་དགེ་སྦྱོང་གི་ལམ་འཁོར་དང་



༄༅། །རྗེ་ལྷ་མོའི་བློ་བཟང་ཚུལ་ཁྲིམས་རྒྱ་མཚོའི་འདུལ་བ། 113
བཅས་པ་ཐོབ་པས་དགེ་སློང་གི་དངོས་པོ་རྫོགས་པར་བསྙེན་པ་ཉིད་
ལ་བཀོད་དོ། །ཞེས་དང༌། རྒྱལ་སྲས་མ་ལས། ངེས་པར་འཇུག་
པས་ཞེས་བྱ་བ་ནི་འཕགས་པའི་ལམ་ལ་འཇུག་པས་སོ། ། ཞེས་དང་།
གང་སྤེལ་ལས། རང་བྱུང་གིས་བསྙེན་པར་རྫོགས་པ་ནི། ཡེ་ཤེས་
བརྙེས་པས་བསྙེན་པར་རྫོགས་པ་སྟེ། དེ་དག་གི་ཡི་ཤེས་ནི་རང་
བྱུང་ཡིན་ནོ། །ཞེས་གསུངས་པའི་ཕྱིར། མཚོ་ཊཱིཀ་ཏུ། རང་བྱུང་
དང་ཚུར་ཤོག་ལ་སོགས་པ་དེ་རྣམས་ཆོས་ཅན། སྔོན་གྱི་ཆོ་ག་མ་
ཡིན་པར་ཐལ། ཆོ་ག་རང་མ་ཡིན་པའི་ཕྱིར་རོ་ཞེ་ན། རྟགས་མ་
གྲུབ་སྟེ། ཚུར་ཤོག་ལ་སོགས་པ་དེ་རྣམས་ནི་ཆོ་ག་ཡིན་ཏེ། རྗེས་
སུ་མཐུན་པའི་ཆོས་ཡིན་པའི་ཕྱིར་དང་། རིགས་པ་རྗེས་སུ་སྒྲུབ་པ་
ཡིན་པའི་ཕྱིར་རོ། །ཞེས་དང་། དེ་ཡང་རྣམ་འབྱེད་ལས། ཆོ་ག་
ཡིན་ནོ། །ཞེས་བྱ་བ་ནི། རྗེས་སུ་མཐུན་པའི་ཆོས་ཡིན་པའོ། །ཞེས་
དང༌། རྣམ་འབྱེད་འགྲེལ་བ་ལས། ཆོ་ག་ཞེས་བྱ་བ་ནི་རིགས་པ་
རྗེས་སུ་སྒྲུབ་པ་ཞེས་བྱ་བའི་ཐ་ཚིག་གོ། ཞེས་པ་ལྟར་ཆོ་ག ལ་་་་་
གསུངས་མོད་ཀྱང་། རྣམ་འབྱེད་ཀྱི་དེ་ནི་ལྟ་བ་དང་འཚོ་བ་དང་ཆོ་
ག་གསུམ་དུ་ཕྱེ་བའི་ནང་ཚན་གྱི་ཆོ་ག་ཡིན་ནོ། །དེའི་ཕྱིར་སྐབས་
འདིའི་ཆོ་ག་དང་དེ་གཉིས་སྒྲ་དང་དོན་གང་ཡང་མི་གཅིག་པའི་ཕྱིར་
ཏེ། འདིའི་ཆོ་ག་ལ་དགེ་འདུན་གྱིས་ལས་ཀྱི་ཆོ་ག་བརྗོད་པ་ངེས་
པར་ཡོད་དགོས་པའི་ཕྱིར་ཏེ། རྩ་བར་འདིར་ཆོ་ག་ནི་དགེ་འདུན་
ཚང་བ་དང་ལས་བརྗོད་པ་དང་ལས་བྱེད་པ་ཉིད་དོ། །ཞེས་གསུངས་



114
༄༅། །གནའ་དཔེ་གཅེས་བསྡུས་དཔེ་ཚོགས།
པའི་ཕྱིར། རྩ་རྟགས་གཉིས་པ་མ་གྲུབ་ན། འཕྲིན་ཆོག་ཆོས་ཅན།
ད་ཆོག་ཡིན་པར་ཐལ། མཁན་སློབ་དང་བཅས་པའི་ཆོ་ག་ཡིན་པའི་
ཕྱིར། ཁྱབ་སྟེ། ལུང་གཞི་ལས། སྔོན་གྱི་ཆོ་གས་དེ་ལྟར་རབ་ཏུ་
བྱུང་ཞིང་བསྙེན་པར་རྫོགས་པ་དག་མཁན་པོ་མེད་པ་དང་སློབ་དཔོན་
མེད་པས། ཞེས་དང་། ཊིཀྐ་ལས། མཁན་པོ་དང་སློབ་དཔོན་
གྱི་གནང་བ་བས་སྔར་བཤད་པས་ན་དེའི་ཕྱིར་སྔོན་གྱི་ཆོ་གའོ། །ཞེས་
གསུངས་ པའི་ ཕྱིར། རྩ་ རྟགས་ གྲུབ་ སྟེ། འགྲེལ་ ཆུང་ ལས།
མཁན་པོ་ལས་ལུང་མནོས་ཏེ་ཕོ་ཉས་ཁྲིམས་དཔོག་ཞེས་དང་། ཕྲན་
ཚེགས་ལས། དགེ་འདུན་སྡེ་གཉིས་ཀྱིས་ཨུཏྤ་ལའི་ཁ་དོག་འཕྲིན་
པར་ཐོང་སྟེ་ཆོས་སྦྱིན་མ་བསྙེན་པར་རྫོགས་པར་གྱིས་ཤིག་ཅེས་དང༌།
ཡང་ཕྲན་ཚེགས་ལས། བུ་མོ་ཆོས་སྦྱིན་མ་ལ་དགེ་སློང་མའི་དགེ་
འདུན་དང་ངའི་བཀས་དགེ་སློང་མ་ཨུཏྤ་ལའི་ཁ་དོག་མ་འཕྲིན་པར་
བཏང་སྟེ་སྐྱབས་སུ་འགྲོ་བ་གསུམ་ནས་རིམ་པ་བཞིན་དུ་རབ་ཏུ་བྱུང་
སྟེ་བསླབ་པའི་གཞི་བཅུ་ཡང་བྱིན་ནས། ལོ་གཉིས་ཀྱི་བར་དུ་ཆོས་
དྲུག་དང་རྗེས་སུ་མཐུན་པའི་ཆོས་དྲུག་གི་བསླབ་པའི་སྡོམ་པ་ཡང་
བྱིན་ནོ། ། ཞེས་དང༌། མཚོ་ཊཱིཀ་ལས། འཕྲིན་སྔོན་གྱི་ཆོ་གར་
འདོད་པ་འདི་ལ་སྒྲུབ་བྱེད་ཀྱི་གཞུང་གཏན་ནས་མེད་ཅིང་གནོད་བྱེད་
གསུམ་སྟེ། ཞེས་དང༌། རིན་འཕྲེང་ལས། ཆོས་སྦྱིན་མ་ད་ལྟར་
ཆོ་གས་རབ་བྱུང་དགེ་ཚུལ་མ་སོགས་བསྒྲུབས་པའི་ཕྱིར། ཞེས་་་
གསུངས་པའི་ཕྱིར། རྩ་རྟགས་གསུམ་པ་གྲུབ་སྟེ། དྲི་མཉེས་་་་་



༄༅། །རྗེ་ལྷ་མོའི་བློ་བཟང་ཚུལ་ཁྲིམས་རྒྱ་མཚོའི་འདུལ་བ། 115
སོགས་ལ་གསོལ་བཞིའི་ཆོ་ག་མེད་པ་སླ་ཞིང་། ཚུར་ཤོག་སྔོན་ཆོག་
མིན་ཏེ། ད་ཆོག་གི་རྗེས་སུ་བྱེད་རིགས་པའི་ཕྱིར། ཁྱབ་པ་ཊཱིཀྐས་
འགྲུབ་ལ། རྟགས་གྲུབ་སྟེ། སྟོན་པ་འདའ་ཁར་ཀུན་ཏུ་རྒྱུ་རབ་
བཟང་ཚུར་ཤོག་གིས་བསྙེན་པར་རྫོགས་པའི་ཕྱིར། བུ་སྟོན་ཆོས་
འབྱུང་ལས། རབ་བཟང་གིས་བདེན་པ་མཐོང་། ཚུར་ཤོག་གིས་
བསྙེན་པར་རྫོགས་པས་དགྲ་བཅོམ་ཐོབ། ཅེས་དང༌། ལུང་ལས་
ཀྱང་ངོ༌། །ལྕི་ཆོས་ཁས་བླངས་ཀྱི་བསྙེན་རྫོགས་ད་ལྟར་གྱི་ཆོ་གའི་རྗེས་
སུ་བཅས་པའི་ཕྱིར་ཏེ། སྐྱེ་དགུའི་བདག་མོའི་བསྙེན་རྫོགས་ཞུ་བ་བོ་
ཀུན་དགའ་བོ་གང་ཞིག དེ་ད་ལྟར་གྱི་ཆོ་གས་བསྙེན་པར་རྫོགས་
པའི་ཕྱིར། རྩ་རྟགས་བཞི་བ་གྲུབ་སྟེ། ལྔ་ཚོགས་བཅུ་ཚོགས་ལ་
མཚམས་དེར་གཏོགས་ཀྱི་དགེ་འདུན་ཐམས་ཅད་འདུ་མི་དགོས་ལ།
སྔོན་ཆོག་ལ་འདུན་པ་མེད་པས་འདུ་དགོས་པའི་ཕྱིར་ཏེ། རྩ་བར།
དགེ་ འདུན་ ཐམས་ ཅད་ འདུས་ པ་ ན། ཞེས་ གསུངས་ པའི་ཕྱིར།
མཚོ་ཊཱིཀ་ལས། འདྲེན་པ་རང་རྒྱལ་རང་བྱུང་ཚུལ་གཅིག་ཅིང༌། །
ཡེ་ཤེས་ཁོང་ཆུད་ཚུར་ཤོག་སྐྱབས་འགྲོ་དང་། ། སྟོན་པར་ཁས་བླངས་
དྲི་མཉེས་ལྕི་ཆོས་སྤོང༌། །གསོལ་བཞིའི་ལས་ཀྱི་སྔོན་གྱི་ཆོ་གའོ། །
ཞེས་སངས་རྒྱས་རང་རྒྱལ་གཉིས་རང་བྱུང་གིས་བསྙེན་པར་རྫོགས་པ་
ཞེས་སྔར་ལྟར་གྱི་དང་བོ་གཉིས་སྡོམ་ཞིང༌། འཕྲིན་ཆོག་ད་ཆོག་
ཡིན་པས་དོར་བའི་ལྷག་མ་བརྒྱད། སྔོན་ཆོག་ཏུ་བཞེད་པ་མི་འཐད་
དེ། ལུང་མ་མོ་དང་། མཛོད་རང་འགྲེལ་སོགས་ལས་བསྙེན་པར་



116 ༄༅། །གནའ་དཔེ་གཅེས་བསྡུས་དཔེ་ཚོགས།
རྫོགས་ཚུལ་བཅུ་ཞེས་གསུངས་པ་ལས་ཆོ་ག་བཅུ་ཞེས་སྟོན་པ་ནས་
བཟུང་འཕགས་ཡུལ་ གྱི་འདུལ་མངོན་གྱི་མཁས་པ་སུ་ཡིས་ཀྱང་མ་
བཏགས་པའི་ཕྱིར་ཏེ། ལུང་མ་མོ་ལས། བསྙེན་པར་རྫོགས་པར་
འོས་པ་རྣམ་པ་བཅུའོ། ། ཞེས་དང་། གཅིག་ལས་འཕྲོས་པ་ལས།
བསྙེན་པར་རྫོགས་པ་བཅུ་སྟེ། ཞེས་དང་། མེ་ཏོག་འཕྲེང་རྒྱུད་
ལས། གང་ཕྱིར་བསྙེན་པར་རྫོགས་པ་ནི། །གཞན་ཡང་བྱེ་བྲག་སྨྲ་
བས་བརྗོད། །འདྲེན་པ་རང་རྒྱལ་རང་བྱུང་གིའོ། ། ཞེས་གསུངས་
པའི་ཕྱིར། བོད་སྔ་ཕྱི་མང་བོས། བསྙེན་རྫོགས་བཅུ་འདྲེན་ཚུལ་
གཅིག་བྱས་ནས་རང་འགྲེལ་སོགས་ཐམས་ཅད་ཁྱད་མེད་དུ་བྱེད་པ་མི་
འཐད་དེ། མཛོད་རང་འགྲེལ་དང༌། གཅིག་ལས་འཕྲོས་ པ་་་་
སོགས་ཀྱི་འདྲེན་ཚུལ་མི་མཐུན་པའི་ཕྱིར་ཏེ། མེ་ཏོག་འཕྲེང་རྒྱུད་
དང༌། མཛོད་རང་འགྲེལ་དང་། འདུལ་བ་བསྡུས་པ་གསུམ་གར་
སྔར་གྱི་སྡོམ་ཚིག་དང་བོ་ལྟར་གྱི་རང་བྱུང་གཉིས་བསྡོམས་ནས་གསོལ་
བཞིའི་དེ་ལ་ལྔ་ཚོགས་དང་བཅུ་ཚོགས་ཐ་དད་དུ་དབྱེ་བས་བཅུར་
གསུངས་པའི་ཕྱིར། མཛོད་རང་འགྲེལ་ལས། རང་བྱུང་གིས་ནི་
སངས་རྒྱས་དང་རང་སངས་རྒྱས་གཉིས་སོ། །ངེས་པར་འཇུག་པས་
རྟེན་ལྔ་བོ་རྣམས་སོ། །དགེ་སློང་ཚུར་ཤོག་ཅེས་བྱ་བས་གྲགས་པ་ལ་
སོགས་པ་རྣམས་སོ། ། སྟོན་པར་ཁས་བླངས་པས་ནི་འོད་སྲུངས་ཆེན་
པོའོ། ། དྲི་བས་མཉེས་པས་ནི་ལེགས་སྦྱིན་ནོ། ། བླ་མའི་ཆོས་ཁས་
བླངས་པས་ནི་སྐྱེ་དགུའི་བདག་མོ་ཆེན་མོའོ། ། ཕོ་ཉས་ནི་མཆོད་སྦྱིན་



༄༅། །རྗེ་ལྷ་མོའི་བློ་བཟང་ཚུལ་ཁྲིམས་རྒྱ་མཚོའི་འདུལ་བ།
117 །
ནོ། ། འདུལ་བ་འཛིན་པར་གཏོགས་པ་ལྔས་ནི་མཐའ་འཁོབ་ཀྱི་མི་
རྣམས་སོ། །བཅུའི་ཚོགས་ཀྱིས་ནི་དབུས་ཀྱི་མི་རྣམས་སོ། ། སྐྱབས་སུ་
འགྲོ་བ་ལན་གསུམ་བཟླས་པས་ནི་སྡེ་བཟང་དྲུག་ཅུའི་ཚོགས་ཀྱི་བསྙེན་
པར་རྫོགས་པ་རྣམས་ཏེ། དེ་དག་གི་སོ་སོར་ཐར་བའི་སྡོམ་པ་ནི་
རྣམ་པར་རིག་བྱེད་ལ་རག་ལས་པ་མིན་ནོ། །ཞེས་གསུངས་པའི་ཕྱིར།
ལུང་གཅིག་ལས་འཕྲོས་པར་དགུ་དེ་མ་ཐག་པ་དང་འདྲ་ལ། སྐྱབས་
འགྲོ་མ་བགྲང་བར་དེའི་ཚབ་གསོལ་བཞི་སྤྱི་ཙམ་བགྲང་བས་བཅུར་ག
སུངས་ལ། ལུང་མ་མོར་རང་བྱུང་གཉིས་ཐ་དད་བྱས་ནས་ལྔ་ཚོགས་
བཅུ་ ཚོགས་ བསྡོ མ ས་ པས་ བཅུར་ གསུངས་ཏེ། ལུང་ མ་མོ་ལས།
དེ་བཞིན་གཤེགས་པ་རང་བྱུང་དང༌། རང་སངས་རྒྱས་སློབ་དཔོན་
མེད་པར་བསྙེན་པར་རྫོགས་པ་དང་། ལྔ་བོ་རྣམས་ཡེ་ཤེས་ཁོང་དུ་
ཆུད་པས་དང༌། ཚེ་དང་ལྡན་པ་འོད་སྲུངས་ཆེན་པོ་སྟོན་པར་ཁས་
བླངས་པས་དང་། ཚེ་དང་ལྡན་པ་འཆོར་ལྡན་དྲིས་ནས་ལུང་བསྟན་
པས་དང༌། དགེ་སློང་ཚུར་ཤོག་ཅེས་གསུངས་པས་དང༌། སྐྱབས་
སུ་འགྲོ་བའི་ཚིག་གསུམ་གྱིས་དང་། ཡུལ་མཐའ་འཁོབ་ན་འདུལ་བ་
འཛིན་པ་དང་ལྔའི་དགེ་འདུན་ལས་དང༌། ཡུལ་དབུས་སུ་བཅུ་་
འདུས་པའམ་དེ་ལས་ལྷག་པ་ལས་དང་། བླ་མའི་ཆོས་ཁས་བླངས་
པས་དང༌། ཕོ་ཉས་དང༌། དགེ་འདུན་སྡེ་གཉིས་ལས་བསྙེན་པར་
རྫོགས་པའོ། །ཞེས་གསུངས་པའི་ཕྱིར། དེ་ལ་ཁོ་ན་རེ། མ་མོར་
རང་བྱུང་ཐ་དད་དང་ལྔ་བཅུ་སྡོམ་པ་མི་འཐད་པར་ཐལ། མཛོད་



118
༄༅
། །གནའ་དཔེ་གཅེས་བསྡུས་དཔེ་ཚོགས།
མཐའ་དཔྱོད་ལས། ཁ་ཅིག་ན་རེ། རང་འགྲེལ་དང་ལུང་མ་མོའི་
གྲངས་བཅུ་མི་མཐུན་པར་ཐལ། མ་མོ་ལས་སངས་རྒྱས་དང་རང་
རྒྱལ་སོ་སོར་བྱས་པ་གང་ཞིག དགེ་འདུན་སྡེ་གཉིས་ལས་བསྙེན་
རྫོགས་གཅིག་བྱས། དྲི་མཉེས་ཀྱི་དེ་ལེགས་སྦྱིན་མི་བྱེད་པར་འཆར་
ལྡན་དྲངས་པའི་ཕྱིར། དང་བོ་གྲུབ་སྟེ། ལུང་མ་མོ་ལས། དེ་
བཞིན་གཤེགས་པ་རང་བྱུང་དང་རང་སངས་རྒྱས་སློབ་དཔོན་མེད་
པར་བསྙེན་པར་རྫོགས་པ་དང་། ཞེས་གསུངས་པའི་ཕྱིར་ན་མ་ཁྱབ་
སྟེ། བཅུ་ཞེས་དང་། དེ་གཉིས་ལ་བསྙེན་པར་རྫོགས་པ་གཅིག་
སྦྱར་བས་གྲངས་གཅིག་བྱེད་པའི་ཕྱིར། ཞེས་དང་། མཚོ་ཊཱིཀ་
ལས། ལུང་ མ་ མོའི་ རྗེས་ སུ་ འབྲང༌ སྟེ། མཛོད་ འགྲེལ་ ལས།
སངས་རྒྱས་དང་རང་སངས་རྒྱས་རང་བྱུང་གིས་བསྙེན་པར་རྫོགས་པ་
དང༌། ཞེས་མཛོད་དང་མ་མོ་མཐུན་པར་བཤད་པའི་ཕྱིར་དང་།
རིན་འཕྲེང་གི་དགོངས་པ་ཡང་དེ་ལྟར་ཡིན་པའི་ཕྱིར། འདོད་མི་
ནུས་ཏེ། འདུལ་བའི་མཐའ་དཔྱོད་ལས། མ་མོ་ལས་སངས་རྒྱས་
དང༌། རང་རྒྱལ་གྱི་དེ་སོ་སོར་དང༌། ལྔ་ཚོགས་བཅུ་ཚོགས་གཅིག་
བྱས་ནས་བཅུར་བཤད་པའི་ཕྱིར། ཞེས་དང་། རྨ་བྱའི་སྡོམ་ལས།
མ་ མོར་རང་བྱུང་ ཐ་དད་ལྔ་བཅུ་ སྡོམ། ། ཞེས་དང་། སྡོམ་ཚིག་་་
འདིར་ཡང་དེ་ལྟར་གསུངས་པའི་ཕྱིར་ཞེ་ན། མཐའ་དཔྱོད་གཉིས་
སུ་དེ་ལྟར་གསུངས་པའི་དོན་འགྲེལ་ཚུལ་གཉིས་གང་བྱས་ཀྱང་ལུང་མ་
མོའི་དགོངས་པར་འགྲོ་བ་ཤེས་ཆེད་ཡིན་པས་བཀའ་དྲིན་དུ་ཤེས་པར་



༄༅། །རྗེ་ལྷ་མོའི་བློ་བཟང་ཚུལ་ཁྲིམས་རྒྱ་མཚོའི་འདུལ་བ། 119
གྱིས། ཁོ་ན་རེ། མ་མོར་བསྙེན་རྫོགས་བཅུ་བཤད་པ་མི་འཐད་
པར་ཐལ། ཕོ་ཉས་དང་། དགེ་འདུན་སྡེ་གཉིས་ལས་བསྙེན་པར་
རྫོགས་པའོ། ། ཞེས་གསུངས་པའི་ན་མ་ཁྱབ་སྟེ། ཕོ་ཉ་ལས་ཀྱང་
དགེ་འདུན་སྡེ་གཉིས་ལས་བསྙེན་པར་རྫོགས་པ་ཞེས་གྲངས་གཅིག་
བྱེད་དགོས་པའི་ཕྱིར་ཏེ། དེའི་ཐད་ཀྱི་རྒྱ་དཔེར་ཡང་དོན་ཙ་ཡོད་
པ་ལོ་ཙཱ་བས་དང་ལ་བསྒྱུར་བ་ཅུང་མི་ལེགས་ལ། བླ་མའི་ཆོས་ཁས་
བླངས་པས་ཞེས་པའི་ཐད་དུ་སྐད་དོད་གུ་རུ་ཞེས་ཡོད་པ་སྐབས་་་་
འདིར་ལྕི་བ་ལ་བསྒྱུར་ན་ལེགས་པ་དང་། སུ་དཱ་ལ་ལེགས་སྦྱིན་དང་
འཆར་ལྡན་གཉིས་ཀ་ལ་འཇུག་པ་སོགས་ཤེས་པ་གལ་ཆེའོ། །མཛོད་
འགྲེལ་ལས། གྲགས་པ་ཚུར་ཤོག་གིས་བསྙེན་པར་རྫོགས་པར་་་་་
གསུངས་པ་ཉེ་བའི་ལྔ་སྡེའི་གྲགས་པ་ཡིན་ན་ལུང་དང་མི་མཐུན་པས་
གཞན་ཞིག་ཡིན་ནམ་སྙམ་ཞེས་བདེ་ལེགས་ཉི་མའི་འདུལ་བར་་་་་
གསུངས་སོ། །མཐའ་དཔྱོད་ལས། འདིར་དོགས་གཅོད་ཡོད་ཅེས་
གསུངས་པ་དེ་དག་ཡིན་ནམ་སྙམ་མོ། །མཐའ་དཔྱོད་ལས། འདིའི་
ཆོ་ག་གཉིས་ཚང་མ་ཚང་ཞེས་པའི་ཆོ་ག་ཚིག་ཡིན་པའི་ཕྱིར་ཞེས་པའི་
དོན་རང་གིས་བསྙེན་རྫོགས་སུ་གསོལ་བ་དང༌། གཞན་གྱིས་ལས་
བརྗོད་པའི་ཆོ་ག་གཉིས་ཚིག་ཡིན་ལ། དེ་གཉིས་ཚང་བ་སྔོན་ཆོག་
དང་འཕྲིན་དང་ལྔ་ཚོགས་བཅུ་ཚོགས་རྣམས་རིག་བྱེད་ལས་ཐོབ་པ་
དང༌། ཚུར་ཤོག་སོགས་གཞན་རྣམས་ལ་དེ་གཉིས་མ་ཚང་བས་་
འདིའི་རིག་བྱེད་ལས་མ་ཐོབ་ཅེས་པའི་དོན་ཡིན་ཏེ། རང་འགྲེལ་



120
༄༅། །གནའ་དཔེ་གཅེས་བསྡུས་དཔེ་ཚོགས།
ལས། སོ་སོར་ཐར་བའི་སྡོམ་པ་ནི་གལ་ཏེ་འདི་ལ་གཞན་གྱིས་རྣམ་
པར་རིག་པར་བྱེད་ལ་འདི་ཡང་གཞན་གྱིས་རྣམ་པར་རིག་པར་བྱེད་
ལ་འདི་ཡང་གཞན་ལ་རྣམ་པར་རིག་པར་བྱེད་ན་གཞན་གྱི་རྣམ་པར་
རིག་བྱེད་ལས་འཐོབ་བོ། ། ཞེས་དང༌། མཛོད་མཐའ་དཔྱོད་ལས།
དེས་ན་འདིའི་ཆོ་གས་བྱེད་པ་ལ་རང་གཞན་གཉིས་ཀས་ཕན་ཚུན་དུ་
གོ་ བར་ བྱས་ ནས་ ཐོབ་ པ་ དགོས་ ཏེ། ཞེས་ གསུངས་ པའི་ ཕྱིར།།
ཚུར་ཤོག་རིག་བྱེད་ལས་ཐོབ་མིན་སོགས་བྱིས་པའི་རོལ་རྩེད་མང་ཡང་
མ་བྲིས། ཁ་ཅིག ལྔ་སྡེ་ཡེ་ཤེས་ཁོང་ཆུད་ཀྱིས་མ་ཡིན་པར་ཐལ།
རྒྱ་ཆེར་རོལ་བ་ལས། ངས་ནི་བདུད་རྩི་ཐོབ་བོ། །སངས་རྒྱས་སོ། །
ཐམས་ ཅད་མཁྱེན་པའོ། ། ཁྱེད་ ཅག་གིས་འོག་ཁྲིམས་འདི་ལྟར་མ་
བྱས་སམ། ཞེས་བཀའ་སྩལ་བས་དགེ་སློང་དུ་གྱུར་ཏེ། ཞེས་དང༌།
ཆོས་འཁོར་བསྐོར་བའི་ཐོག་མར་དགེ་སློང་དག་འདི་ནི་སྡུག་བསྔལ་
འཕགས་ པའི་ བདེན་ པའོ། ། ཞེས་ གསུངས་ པའི་ ཕྱིར། ཁྱབ་ སྟེ།
དགེ་སློང་མིན་ན་དེ་ལྟར་འབོད་མི་རིགས་པའི་ཕྱིར། ཞེས་པའི་རྩོད་
ཚུལ་ཕྲན་ཚེགས་འགྲེལ་ཆེན་ལས། དེ་ཁོ་ན་ཉིད་མ་མཐོང་བ་དང་།
གསོལ་བ་དང་བཞིའི་ལས་ཀྱིས་བསྙེན་པར་མ་རྫོགས་པ་དག་ལ་ཅིའི་
ཕྱིར་དགེ་སློང་ལྔ་སྡེ་དག་ཅེས་གསུངས་ཞེ་ན། ཞེས་པས་བསྟན་ལ།
ལན་ནི། དེ་ཚེ་དགེ་སློང་མིན་ཀྱང་སློང་བའི་དགེ་སློང་དང༌། དགེ་
སློང་གི་དངོས་པོར་འགྱུར་བ་གཉིས་ལ་དགོངས་པས་སྐྱོན་མེད་དོ། །
ཞེས་པའི་ལན་ནི་དེ་ཉིད་ལས། འདི་ལ་ཉེས་པ་ཡོད་པ་མ་ཡིན་ཏེ།



༄༅། །རྗེ་ལྷ་མོའི་བློ་བཟང་ཚུལ་ཁྲིམས་རྒྱ་མཚོའི་འདུལ་བ། 121_
སློབ་པའི་ཕྱིར་དགེ་སློང་ཞེས་དང༌། ཡང་ན་དགེ་སློང་གི་དངོས་
པོར་འགྱུར་བ་ལ་དགོངས་ནས། ཞེས་པས་བསྟན་ཏོ། ། ཀླུ་མེས་
སོགས་ཀྱིས། ཐེག་པ་ཆེ་ཆུང་གི་ཁྱད་ཡིན་ཟེར་བ་མི་འཐད་དེ། ལྔ་
སྡེ་དེས་མཇུག་གིས་བསྙེན་པར་རྫོགས་པ་ལ་ཐེག་པ་ཆེ་ཆུང་ཁྱད་མེད་
པའི་ཕྱིར། ཆོས་སྦྱིན་མའི་བསྙེན་རྫོགས་ལ་མཐུན་རྐྱེ ན་ལྔ་དང་།
ཆོ་ག་ཇི་ལྟར་བྱས་ཚུལ་ལ་དཔྱད་དགོས་ཏེ། རྟགས་ཀྱི་མཐུན་རྐྱེན་
མ་ཚང་བའི་ཕྱིར་དང༌། དུས་གོ་བརྗོད་པའི་སྔོན་དུ་ཐོབ་ཤེས་མ་
སྐྱེས་པའི་ཕྱིར་དང༌། ལས་བརྗོད་ཚེ་ངེས་པ་ལྔ་བྲལ་གྱི་བསམ་པ་སྐྱེ་
ཚུལ་དང་། བར་ཆད་སུ་ལ་དྲིས་པ་སོགས་དཔྱད་དཀའ་བའི་ཕྱིར་
ཞེ་ན། ཨུཏྤ་ལའི་མདོག་གིས་བསྒྲུབ་བྱའི་དོད་བྱས་ནས་བར་ཆད་དྲི་
བ་སོགས་ཀྱི་ལས་དེ་ལ་བྱས་པས་སྐྱོན་མེད་ཚུལ་ སོགས་ ཤེས་པར་་་་
བྱའོ། །ལེན་པ་པོ་ཚེ་དེ་ལ་མཐོང་ལམ་ཡན་ཆད་སྐྱེ་བའི་སྐལ་བ་དང་ལྔ་
ན་ པ། དེ་འདྲའི་ སྐལ་ ལྡན་ དེར་ མཁན་ པོ་ སོགས་ ཀྱིས་ ཤེ ས་ པ།
ལེན་པ་བོ་གནས་དེར་འོང་བའི་རང་དབང་མེད་པའི་ཁྱད་ཆོས་གསུམ་
ཚང་བ་ཀུན་ལ་ད་ལྟའང་འཕྲིན་ཆོག་གིས་བསྙེན་པར་རྫོགས་རུང་བར་
ལུང་དང་མཚོ་ཊཱིཀ་ལས་ སོ། ། དྲི་མཉེས་ གསོལ་ བཞི་ སྐྱབས་འགྲོ་་་་
འཕྲིན། །མ་གཏོགས་སྲིད་པ་ཐ་མའོ། །ཞེས་པ་ལྟར་ཚུར་ཤོག་སོགས་
སྲིད་པ་ཐ་མའི་རྟེན་ཁོ་ནར་གནང་སྟེ། ལུང་མ་མོ་ལས། དགེ་སློང་
ཚུར་ཤོག་ཅེས་བྱ་བ་ཐམས་ཅད་ཀྱང་སྲིད་པ་ཐ་མ་བ་སྟེ། ཞེས་དང་།
མཚོ་ཊཱིཀ་ལས། རང་བྱུང་དང་ཡེ་ཤེས་ཁོང་ཆུད་དང་སྟོན་པར་ལས་



122 ༄༅ ། །གནའ་དཔེ་གཅེས་བསྡུས་དཔེ་ཚོགས།
བླངས་པ་དང་ལྕི་བའི་ཆོས་བརྒྱང་སྤྱོད་བར་ཁས་བླངས་པས་བསྙེན་
པར་རྫོགས་པ་སྲིད་པ་ཐ་མ་བ་ཁོ་ན་ལ་མཛད་དོ། །ཞེས་གསུངས་པའི་
ཕྱིར། སྔོན་ཆོག་གི་བསྒྲུབ་བྱ་ལ་ཚེ་དེར་མཐོང་ལམ་ཡན་ཆད་སྐྱེ་
རུང་དགོས་པར་དེ་ཉིད་ལས་གསུངས་པ་ལྟར་རོ། ། སྐྱབས་སུ་འགྲོ་
བའི་སྒོ་ནས་སྡེ་བཟང་དྲུག་ཅུ་བསྙེན་པར་རྫོགས་པ་སྔར་ལྟར་དང་།
ལེགས་སྦྱིན་ནི། གཅིག་ཏུ་གཅེས་པ་གང་ཡིན། ཐར་བའོ། །དེ་ལ་
དགོས་པ་གང་ཡིན། དད་པའོ་ཞེས་ཏེ་དྲི་བས་མཉེས་པས་བསྙེན་
པར་རྫོགས་ཤིང་སྡོམ་པ་ཐོབ་པར་སྙིགས་མ་ལྔའི་མདོ་ནས་འབྱུང་བར་
པཎ་ཆེན་ཤཱཀྱ་ཤྲཱིའི་གསུང་རྒྱུན་ལས་འབྱུང་བར་རིན་འཕྲེང་དང་མཚོ་
ཊཱིཀ་ལས་སོ། །ལུང་རིགས་གཏེར་མཛོད་ལས། བསྙེན་པར་རྫོགས་
ཚུལ་བཅུའི་ནང་ཚན་ལྔ་བཅུ་གཉིས་སྔོན་ཆོག་དངོས་དང༌། གཞན་
རྣམས་བཏགས་པ་བ་དང་། འཕྲིན་མ་གཏོགས་ད་ལྟ་མེད་པར་་
གསུངས་པ་མི་འཐད་པ་སླ། བསྙེན་པར་རྫོགས་ཚུལ་བཅུའི་ལོ་རྒྱུས་
ལུང་དང་རྗེ་དགེ་འདུན་གྲུབ་ཀྱི་གླེང་འབུམ་དུ་གསལ་ཞིང་གླེང་འབུམ་
འདི་བུ་སྟོན་ཐམས་ཅད་མཁྱེན་པ་དང་། རྗེ་འདུལ་འཛིན་པ་སོགས་
ཀྱི་གླེང་འབུམ་ལས་ཞལ་གསལ་ཞིང༌། ཚིག་ཟུར་ཐོན་པ། ཆ་ཚོང་
བར་ཡོད་པ་སོགས་ཀྱིས་ཁྱད་པར་དུ་འཕགས་པར་སྣང་བས་དེར་ངེས་
པར་བལྟ་བར་བྱའོ། །སྔོན་ཆོག་ནི། ཚེ་སྔོན་མ་ནས་ཆོས་དང་ལམ་
ལ་སྦྱངས་པས་རྒྱུད་སྨིན་པ། དེའི་སྟོབས་ཀྱིས་ཤེས་རབ་སྨིན་པ་སྟེ་
ཤེས་རབ་ཆེ་བ། དེའི་སྟོབས་ཀྱིས་དང་སོགས་དབང་བོ་སྨིན་པ་སྟེ་



༄༅། །རྗེ་ལྷ་མོའི་བློ་བཟང་ཚུལ་ཁྲིམས་རྒྱ་མཚོའི་འདུལ་བ། 123
རྣོ་བ་གསུམ་དང་ལྡན་ཞིང་། ངན་འགྲོའི་ཕུང་བོ་བླངས་པས་ལམ་
འབྲས་ལ་གེགས་བྱེད་པ་ལྟ་བུ་རྣམ་སྨིན་གྱི་སྒྲིབ་པ་དང་། མཚམས་
མེད་ལྔ་དང་ཆོས་སྤོང་གི་ལས་ལྟ་བུ་ལས་སྒྲིབ་དང༌། ཉོན་མོངས་
རྒྱུན་རིང་བས་ལམ་སྐྱེ་དཀའ་བ་ལྟ་བུའི་ཉོན་སྒྲིབ་ཅན་མ་ཡིན་པར་དེ་
གསུམ་ཤས་ཆུང་བའི་གང་ཟག་ལ་རྗེས་སུ་གནང་བར་མཛད་ཅིང་།
ད་ལྟ་སྔོན་ཆོག་གིས་བསྙེན་རྫོགས་བྱས་ན་སྐྱེ་ཡང་མི་རུང་བར་རིན་
འཕྲེང་ལས། ད་ལྟ་སྔོན་ཆོག་གིས་བསྙེན་རྫོགས་བྱེད་མི་རུང་ཡང་།
བྱས་ན་སྐྱེ་བར་མངོན་ཏེ། ད་ལྟ་བར་ཆད་མ་དྲིས་པ་དང་། དགེ་
ཚུལ་སྔོན་དུ་མ་སོང་བ་དང་། མཁན་པོ་མེད་པར་བསྙེན་པར་་་་
རྫོགས་པའི་སྡོམ་པ་སྐྱེ་བ་ཡོད་པའི་ཕྱིར། ཞེས་པའི་ལུང་འདིས་
གསུངས་མོད། སྐྱེ་སྲིད་ཀྱང་སྔོན་ཆོག་མིན་ནོ། །བུ་སྟོན་ལས་ཊཱིཀ་
ལས་ནི། དགེ་སློང་ཁ་ཅིག་ཤི་བར་གྱུར་པའི་ཉེས་དམིགས་བྱུང་ནས་
ད་ལྟར་གྱི་ཆོ་ག་བཅས་ཏེ། དེ་ཚུན་ཆད་ནས་སྔོན་གྱི་ཆོ་ག་བྱས་ཀྱང་
མི་སྐྱེའོ། ། ཞེས་ད་ལྟ་བྱས་ཀྱང་མི་སྐྱེས་པར་གསུངས་སོ། །གང་ལ་
ནོད་པ་ཡུལ་གྱི་ཁྱད་པར། གང་གིས་ནོད་པ་རྟེན་གྱི་ཁྱད་པར། ཇི་
ལྟར་ནོད་པ་ཆོ་གའི་ཁྱད་པར། ཡོངས་སུ་རྫོགས་པ་འབྲས་བུའི་ཁྱད་
ཆོས་བཞི་དང་ལྡན་ཞིང་མཁན་སློབ་མི་དགོས་པར་གསོལ་བཞིས་རབ་
བྱུང་བསྙེན་རྫོགས་གཅིག་ཆར་དུ་སྒྲུབ་བྱེད་ཀྱི་ཆོ་ག་དེ་འདི་ཡི་མཚན་
ཉིད་ཡིན་པའི་ཕྱིར། བྱུང་དུས་ཡོད་དེ། རྒྱལ་བས་སངས་རྒྱས་
ནས་རིང་བོར་མ་ལོན་པ་སངས་རྒྱས་པའི་ལོ་དེར་དགེ་སློང་ཞིག་གི་
。
。
。
。



124 ༄༅། །གནའ་དཔེ་གཅེས་བསྡུས་དཔེ་ཚོགས།
དྲུང་དུ་རབ་བྱུང་བསྙེན་རྫོགས་ལ་འོངས་པ་བཅོམ་ལྡན་འདས་ཀྱི་དྲུང་
དུ་བཏང་བ་བར་སྐབས་སུ་ཤི་བ་གསན་ནས། ངའི་ཉན་ཐོས་ཐག་
རིང་བོ་ནས་འོངས་པས་སྡུག་བསྔལ་བར་གྱུར་ཏོ་སྙམ་དུ་དགོངས་ནས་
དེ་ཕྱིན་ཆད་ཐག་རིང་བོ་ནས་འོངས་པའི་སླད་དུ་དེང་ཕྱིན་ཆད་དགེ་
འདུན་འདུས་པས་རབ་བྱུང་བསྙེན་རྫོགས་བྱའོ། །ཞེས་གསུངས་ནས་
གནང་བ་ལོ་དྲུག་གི་བར་དུ་གནས་ཏེ། རྣམ་འབྱེད་ལས། ཤཱ་རིའི་
བུས་མཁན་པོ་བྱས་ཏེ་འཆར་ཀ་ད་ལྟར་གྱི་ཆོ་གས་བསྙེན་པར་རྫོགས་
ནས་དེས་ཕོ་ཉ་བྱས་ནས་བཅོམ་ལྡན་འདས་སེར་སྐྱའི་གནས་སུ་བྱོན།
ཞེས་དང་། བཅོམ་ལྡན་འདས་མངོན་པར་བྱུང་ནས་ལོ་བཅུ་གཉིས་
ལོན་ཞིང་སངས་རྒྱས་ནས་ལོ་དྲུག་ལོན་ནས་སེར་སྐྱའི་གནས་སུ་བྱོན་
ཏེ། ཞེས་དང་། མཚོ་ཊཱིཀ་ལས། སངས་རྒྱས་ནས་ལོ་དྲུག་ལོན་
པ་ན་ད་ལྟར་གྱི་ཆོ་ག་བྱུང་སྟེ། ཞེས་གསུངས་པའི་ཕྱིར། གང་ལས་
ནོད་ཡུལ་གྱི་དགེ་འདུན་ལ་བཞི་ཡི་གྲངས་ཚང་ཞིང༌། ཁ་སྐོང་གི་
ཆོས་འགྲེང་བ་མིན་པ། བསྐོ་ལས་སོགས་ལ་བསྐོ་བྱའི་ཡུལ་མིན་པ།
འདུན་པ་ཡོངས་དག་སོགས་ཕུལ་བ་མིན་པ། ཕམ་པས་ཉམས་པ་
མིན་པ། བསྙེན་པར་མ་རྫོགས་པ་མིན་པ། མཚམས་མེད་ལྔ་གང་
ཡང་མ་བྱས་པ། ཆོས་མིན་ཕྱོགས་ཁས་ལེན་པའི་སྡིག་ལྟ་ཅན་མིན་
པ་དང༌། སྤོ་མགུ་སྤྱོད་པ་སོགས་གཞན་ན་གནས་པ་ཉེར་དྲུག་པོ་
གང་རུང་མ་ཡིན་པ། ཆོས་ཕྱོགས་ ཁས་མི་ལེན་པའི་ ཐ་དད་དུ་་
གནས་པ་མིན་པ། བཤགས་བསྡམས་བརླབས་གསུམ་གང་ཡང་མ་



༄༅། །རྗེ་ལྷ་མོའི་བློ་བཟང་ཚུལ་ཁྲིམས་རྒྱ་མཚོའི་འདུལ་བ། 125
བྱས་པའི་ཉེས་བྱས་ཡན་ཆད་དང་ལྡན་པའི་འཁྲུལ་བཅས་མིན་པ།
དགེ་འདུན་དཀོན་མཆོག་ལས་གཞན་མིན་པ། བསྒྲུབ་བྱ་དང་མེ་ཆུ་
ནམ་མཁའ་སོགས་ཀྱིས་བར་དུ་ཆོད་པའི་མཚ མ ས་ གཞན་མིན་པ།
མཚན་མི་མཐུན་པ་མིན་པ། ཞེས་པ་ལྟར་གྱི་ཆོས་བཅུ་གསུམ་དང་
ལྡན་པ་ཁ་སྐོང་བར་འོ ས་པའི་ཁྱད་ཆོས་དང༌། མཚམས་དེར་་་་
གཏོགས་ཀྱི་དགེ་སློང་ཁ་སྐོང་དུ་འོས་པ་མ་འདུས་པའི་མི་མཐུན་པ་
དང་། འདུས་པ་ཕྱིར་བཟློག་གི་མི་མཐུན་པ་མེད་པ་སྟེ། མི་མཐུན་
པ་གཉིས་དང་བྲལ་བའི་ཁྱད་ཆོས་གསུམ་ཚང་བའི་དགེ་འདུན་ལས་
ལེན་དགོས་པ་ཡིན་ནོ། །སྤྱིར་བཅུ་ཚོགས་སོགས་ལ་འདུན་པ་འབུལ་
བ་ ཡོད་ ཀྱང༌། སྔོན་ ཆོག་ གི་ དུས་ སུ་ འདུན་ པ་ འབུལ་ བ་ དང་།
མཚམས་བཅད་པའི་ཆོ་གའི་བཅས་པ་མཛད་པ་མེད་པའི་ཕྱིར་ན་
གནས་ཁང་དེར་གཏོགས་ཀྱི་དགེ་སློང་ཐམས་ཅད་འདུས་ནས་ལས་
བྱེད་དགོས་ཏེ། རྩ་བར། དགེ་འདུན་ཐམས་ཅད་འདུས་པ་ན།།
ཞེས་དང༌། ཊཱིཀྐ་ལས། དགེ་འདུན་ཐམས་ཅད་འདུས་པ་ཞེས་བྱ་
བའི་ཚིག་ནི་དཀྱིལ་འཁོར་བ་ཕྱོགས་གཅིག་གི་དགེ་འདུན་འདུས་པ་
དགག་པའི་དོན་ནོ། །ཞེས་དང༌། མཚོ་ཊཱིཀ་ལས། དེའི་ཚེ་འདུན་
པ་འབུལ་བའི་ཆོ་ག་དང་དཀྱིལ་འཁོར་བ་བཅད་པའི་ཆོ་ག་བྱས་མ་
ཟིན་པའི་ཕྱིར་རོ། ། ཞེས་དང༌། རིན་འཕྲེང་ལས། ད་ལྟར་གྱི་ཆོ་
ག་ལ། བཅུ་ཚོགས་ལྔ་ཚོགས་དང་དངོས་སུ་མ་འདུས་པར་འདུན་པ་
ཕུལ་ནས་ལས་བྱེད་པ་དང༌། དཀྱིལ་འཁོར་བའི་ལས་བྱེད་པ་ཡོད་



126
༄༅། །གནའ་དཔེ་གཅེས་བསྡུས་དཔེ་ཚོགས།
ལ། འདིར་ནི་ཆོས་གསུམ་ལྡན་གྱི་དགེ་འདུན་མཚམས་ནང་དེ་ན་
ཡོད་ པ་ ཐམས་ ཅད་ འདུས་ ནས་ བྱའོ། ། ཞེས་ གསུངས་ པའི་ ཕྱིར།
གང་གིས་ནོད་པ་བོ་རྟེན་གྱི་ཁྱད་པར་ནི། ད་ཆོག་ལ་ཆོས་གོས་
གསུམ་མཁན་པོས་བྱིན་གྱིས་བརླབས་ནས་བསྐོན་པར་བྱེད་དགོས་ལ།
འདིར་མཁན་པོས་མ་བགོས་པར་ནོད་པ་བོ་རང་གིས་སྐྲ་དང་ཁ་སྤུ་
བྲེགས། ཆོས་གོས་གསུམ་བགོས་ཏེ། རབ་ཏུ་བྱུང་བའི་ཉན་ཐོས་
ཀྱི་ཆ་ལུགས་རྫོགས་པར་བྱས། ད་ཆོག་ལ་ཕྱག་ཚན་པ་མང་བོ་་་
དགོས་ཀྱང་། འདིར་མང་བོ་མི་དགོས་པར་དགེ་འདུན་ གྱི་ རྒན་
རབས་བཞིར་ཡན་ལག་ལྔས་ཕྱག་གསུམ་འཚལ་ཞིང་། དེའི་གཅིག་
གིས་ལས་བརྗོད་དགོས་པའི་ཕྱིར་ན་དེ་ཉིད་གཙོ་བོར་ཕྱག་གི་ཡུལ་དུ་
བྱེད་དགོས་པ་དེའི་ཕྱིར་ན་གང་ཟག་རེ་རེ་ཙམ་ལ་མིན་པར་དགེ་
འདུན་ལ་ཕྱག་འཚལ་བ་ཡིན་ནོ། །ད་ཆོག་ལ་ཕྱག་ཚན་བཅུ་གཅིག་
ཡོད་དེ། མཚོ་ཊཱི ཀ་ལས། ཐོག་མར་སངས་རྒྱས་ལ་ཕྱག་ཚན་་
གཅིག དགེ་འདུན་གྱི་ཕྱག་ཚན་དང་། མཁན་པོར་གསོལ་བའི་
ཕྱག་ཚན་དང་། གོས་ཀྱི་ཕྱག་ཚན་ལ་གོས་བྱིན་རླབས་ཀྱི་ཕྱག་ཚན་
དང་། སྣམ་སྦྱར་གྱོན་པའི་ཕྱག་ཚན་གཉིས་དང༌། ལྷུང་བཟེད་
བྱིན་རླབས་ཀྱི་ཕྱག་ཚན་དང་། གསང༌སྟེ་སྟོན་པ་ལ་གསོལ་བ་
གདབ་པའི་ཕྱག་ཚན་དང་། ནང་དུ་མཇུག་ཡོན་གྱི་ཕྱག་ཚན་དང་།
དངོས་གཞི་རྫོགས་པའི་ཆེད་དུ་སངས་རྒྱས་ལ་ཕྱག་ཚན་གཅིག་དང་།
དགེ་འདུན་ལ་ཕྱག་ཚན་གཅིག་དང་། ལས་བྱེད་པ་བོ་ལ་བར་ཆད་
。
。



༄༅། །རྗེ་ལྷ་མོའི་བློ་བཟང་ཚུལ་ཁྲིམས་རྒྱ་མཚོའི་འདུལ་བ། 127 །
དྲི་བ་སོགས་ཀྱི་ཕྱག་ཚན་གཅིག་སྟེ་ཕྱག་ཚན་བཅུ་གཅིག་གསུངས་པ་
འོ། །ཀརྨ་ཤཱ་ཏམ་ལས་ནི། དེ་ནས་སྟོན་པ་ལ་ཕྱག་འཚལ་དུ་གཞུག་
གོ། ཆོས་ལ་ཡང་ངོ༌། །ཞེས་ཆོས་ལའང་ཕྱག་ཚན་གཅིག་གསུངས་
ཀྱང་ལུང་ན་མེད་དོ། །གཏང་རག་གི་ཕྱག་དང་བཅས་ན་བཅུ་གསུམ་
དུ་འགྱུར་ཞིང༌། སྣམ་སྦྱར་མེད་ན་སྣམ་སྦྱར་གྱོན་པའི་དགའ་སྟོན་
གྱི་ཕྱག་མེད་དོ། །མཚོ་ཊཱིཀ་ལས། བསྙེན་རྫོགས་གསོལ་འདེབས་
རྗེས་བཟློས་ཀྱི་ཕྱག་མ་བགྲང་བ་རང་གིས་བྱེད་ནུས་ན་མི་དགོས་པའི་
རྒྱུ་མཚན་གྱིས་ཡིན་ལ། བཅུ་གསུམ་བྱེད་ཚུལ་ད་ལྟའི་ཕྱག་ལེན་ལ་
ཆོས་ལ་མེད་པས་བསྙེན་རྫོགས་གསོལ་འདེབས་རྗེས་བཟློས་ཀྱི་ཕྱག་
དང་ནང་དུ་བར་ཆད་དྲི་བའི་ཕྱག་སོ་སོར་བྱས་ནས་མཇུག་ཡོན་གྱི་
ཕྱག་དང་བཅས་བཅུ་གསུམ་ད་ལྟ་ཕྱག་ལེན་ལ་ཡོད་དོ། ། དགེ་ཚུལ་
དང་དགེ་སློབ་མ་དང་དགེ་སློང་མའི་ཕྱག་གྲངས་བདག་གི་བླ་མ་རིན་
པོ་ཆེའི་འདུལ་བ་དང་མཚོ་ཊཱིཀ་སོགས་ལས་ཤེས་པར་བྱའོ། །རྩ་བར།
རང་གི་དོན་དུ་སྔགས་ལན་གསུམ་རྗོད་པར་བྱེད་པ་ཉིད་ན་དེའི་འོས་
ཉིད་ལ་ཕྱག་བྱས་ཏེའོ། །ཞེས་གོས་དང་ལྷུང་བཟེད་བྱིན་རླབས་ཀྱི་
ཕྱག་གཉིས་རུང་མཐུན་སྦྱར་བ་ཡིན་གྱི་ལུང་ལས་དངོས་སུ་མ་གསུངས་
ལ་ལྷག་མ་དགུ་མདོ་ལས་དངོས་སུ་གསུངས་སོ། །སྤྱོད་ལམ་གྱི་ཁྱད་
པར་ད་ཆོག་ལ་ཕ་གུའི་སྟེང་དུ་ཏིང་བས་མནན་ནས་ཡུན་རིང་གནས་
དགོས་ཤིང་། མཁན་པོས་ངོ་ཆེན་དང་ལས་སློབ་ཀྱིས་བརྡ་སྤྲད་ནས་
གསོལ་བ་འདེབས་དགོས་ལ། སྔོན་ཆོག་འདིར་ནི་ཕ་གུ་ལ་གནས་མི་
གུ་
ང་
དུ
O CHC
。
。



128
R
༄༅། །གནའ་དཔེ་གཅེས་བསྡུས་དཔེ་ཚོགས།
དགོས་པར་ཙོག་པུར་འདུག་ཅིང་ཐལ་མོ་ཁོང་སྟོང་དུ་སྦྱར་ནས་བསྙེན་
རྫོགས་ཞུ་འབུལ་གྱི་གསོལ་འདེབས་ལན་གསུམ་རང་གིས་བཏབ་པས་
ཆོག་སྟེ། རྩ་བར། ་ ཆ་ལུགས་འདི་བཞིན་བྱས་རྒན་རིམ་ལ་ཕྱག་
འཚལ་ཏེ་ཙོག་ཙོག་པུར་འདུག་ཅིང་གསོལ་བ་བཏབ་པར་གྱུར་པ་
གསུམ་དང༌། ཞེས་གསུངས་པའི་ཕྱིར། གསུམ་པ་ཇི་ལྟར་ནོད་པ་
ཆོ་གའི་ཁྱད་པར་ནི། ད་ཆོག་ལ་གསོལ་བཞིའི་སྔོན་དུ་འགལ་རྐྱེན་
དང་བྲལ་བ་དང་། མཐུན་རྐྱེན་ཚང་བ་བརྗོད་དགོས། སྔོན་ཆོག་
ལ་འགལ་རྐྱེན་བྲལ་སོགས་མི་བརྗོད་པར་གསོལ་བཞིའི་ལས་བྱས་ཆོག་
པའི་ཕྱིར། རྩ་བར། གསོལ་བ་དང་བཞིའི་ལས་ཀྱིས། ཞེས་
གསུངས་པའི་ཕྱིར། ཡོངས་སུ་རྫོགས་པ་འབྲས་བུའི་ཁྱད་པར་ནི་
ཡོད་དེ། ད་ཆོག་ལ་རབ་བྱུང་དང་བསྙེན་རྫོགས་རིམ་གྱིས་སྒྲུབ་
ཅིང་། སྔོན་ཆོག་ལ་དེ་གཉིས་གཅིག་ཅར་སྒྲུབ་པའི་ཕྱིར་རོ། ། རྩ་
བར། ཅིག་ཅར་རབ་ཏུ་བྱུང་བ་དང་བསྙེན་པར་རྫོགས་པ་ཉེ་བར་
སྒྲུབ་པར་གྱུར་པ་ལྟ་བུ་ནི་སྔོན་གྱི་ཆོ་གའོ། ། ཞེས་གསུངས་པའི་ཕྱིར།
རབ་ཏུ་བྱུང་བ་ཞེས་པས་དགེ་ཚུལ་བསྟན་པ་མིན་ཏེ། དགེ་ཚུལ་
ལེན་པ་ནི་བསྟན་པ་ལ་རིམ་གྱིས་སློབ་པའི་ཆེད་ཡིན་ལ། འདིར་
རིམ་གྱིས་བསླབ་པ་ལ་དགོས་པ་མེད་པའི་ཕྱིར་རོ། །ཞེས་རིན་འཕྲེང་
ལས་སོ། །ཁ་ཅིག ད་ཆོག་སངས་རྒྱས་ནས་ལོ་བཅུ་གཉིས་ཀྱི་སྔོན་
ལ་མ་བྱུང་སྟེ། དེའི་སྔོན་ལ་ཕམ་པ་མ་བྱུང་བ་གང་ཞིག ད་ཆོག་
གི་བསྙེན་རྫོགས་ཚེ་ཕམ་བཞི་བརྗོད་དགོས་པའི་ཕྱིར་ཏེ། རྩ་བར།



༄༅། །རྗེ་ལྷ་མོའི་བློ་བཟང་ཚུལ་ཁྲིམས་རྒྱ་མཚོའི་འདུལ་བ།
129
ལྟུང་བར་གྱུར་པའི་ཆོས་རྣམས་དང༌། དགེ་སྦྱོང་བྱེད་པའི་ཆོས་་
རྣམས་ཀྱང་ངོ༌། །ཞེས་གསུངས་པའི་ཕྱིར་རོ་ཟེར་ན། ད་ཆོག་ལ་
གདམས་ངག་སྐབས་ ཕམ་ བཞི་བརྗོད་དགོས་པའི་ངེས་པ་མེད་དེ།
འོད་སྲུངས་ཀྱིས་ཀུན་དགའ་བོ་ད་ཆོག་གིས་བསྙེན་རྫོགས་བྱས་པར་
རྣམ་འབྱེད་ལས་གསུངས་ཤིང་། དེ་དུས་ཕམ་བཞིའི་བཅས་པ་མ་
མཛད་པས་བརྗོད་རྒྱུ་མེད་པའི་ཕྱིར། དེ་དུས་ཕམ་བཞིའི་བཅས་པ་
མ་མཛད་དེ། དགེ་སློང་ནོར་ཅན་གྱིས་ཤིང་བརྐུས་ཚེ་ཀུན་དགའ་
བོས་རིན་ཐང་གི་ཚད་ལམ་སྲུང་ཀུན་ནས་དྲིས་ཏེ་སྟོན་པ་ལ་ཞུས་པས་
མ་བྱིན་ལེན་གྱི་ཕམ་པ་བཅས། གསོ་སྦྱོང་གི་གནས་སུ་དགེ་སློང་
ཉུང་བའི་རྒྱུ་མཚན་མི་སྡུག་པ་བསྒོམས་པས་གཅིག་གིས་གཅིག་བསད་
པ་སོགས་ཀྱི་རྒྱུ་མཚན་ཀུན་དགའ་བོས་ཞུས་པས་སྲོག་གཅོད་ཀྱི་དེ་
བཅས། ཉ་བ་ལྔ་བརྒྱ་ལ་འཚོ་བ་སྒྲུབ་ཚུལ་ཀུན་དགའ་བོས་དྲིས་པ་
ཞུས་པས་རྫུན་ཕམ་བཅས་པར་རྣམ་འབྱེད་ལས་གསུངས་པའི་ཕྱིར་ན་
ཕམ་པའི་བཅས་པ་མཛད་རྗེས་སུ་ད་ཆོག་ལ་དེ་བརྗོད་དགོས་ཀྱང་
སྤྱིར་མི་དགོས་པས་མི་འཐད་དོ། །ད་ཆོག་སངས་རྒྱས་ནས་ལོ་དྲུག་
ནས་བྱུང་བ་ཡིན་ཏེ། ལོ་དྲུག་པ་དེ་ལ་ཤཱ་རིའི་བུ་ཡིས་བློན་པོ་འཆར་ཀ་
བསྙེན་པར་རྫོགས་ནས་ཡབ་སྲས་མཇལ་བའི་འཕྲིན་བྱས་པར་སྔར་
བསྒྲུབས་ཟིན་པ་དེའི་ཕྱིར། སྔོན་གྱི་མཁས་པ་ཕལ་ཆེར་གྱིས་སྟོན་པ
ས་ནད་པ་ཞིག་གི་བྲོ་གཡོག་མཛད་པ་སྔོན་ཆོག་གི་གླེང་གཞི་ལ་སྦྱོར་བ་
འཐད་པ་མིན་ཏེ། དེ་ནད་གཡོག་གི་གླེང་གཞི་ཡིན་པའི་ཕྱིར། །



130
༄༅། །གནའ་དཔེ་གཅེས་བསྡུས་དཔེ་ཚོགས།
འདིའི་གླེང་གཞི་ནི། ལུང་གཞི་ལས། སྔོན་ཆོག་གིས་བསྙེན་་་་་
རྫོགས་བྱས་པས་མཁན་སློབ་མེད་པས་ཆོས་གོས་ལེགས་པར་མ་བགོས་
པ་དང་། སྒྲ་ཆེན་པོ་དང༌། རྒོད་བག་གི་སྤྱོད་ལམ་གྱིས་བསོད་
སྙོམས་སློང་བར་བྱེད་པ་དང་། དགེ་སློང་ཞིག་ནད་གཡོག་མེད་པར་
ཤི་བ་ལ་བརྟེན་ནས། ངའི་ཉན་ཐོས་རྣམས་གཅིག་གིས་གཅིག་བསྡུ་
བ་དང་། ནད་པ་རྣམས་ལ་ནད་གཡོག་ཕྱིར་མཁན་སློབ་དང་བཅས་
པའི་ད་ཆོག་གི་བསྙེན་རྫོགས་གནང་ངོ༌། །ཞེས་གསུངས་པ་ལྟར་རོ། །
རིན་འཕྲེང་ལས། དགེ་སློང་རྒན་རིམ་ལ་ཡན་ལག་ལྔས་ཕྱག་གསུམ་
གསུམ་འཚལ་ཏེ། ཞེས་པ་བུ་ཊཱིཀ་དང་རེད་མདའ་བའི་ཊཱིཀྐ་ལྟར་
བཀོད་པ་ཡིན་གྱི་རང་ལུགས་མིན་ཏེ། ལས་གྲལ་གྱི་དགེ་སློང་རྒན་
རབས་བཞི་དང་། དེའི་ནང་ནས་ལས་བརྗོད་མཁན་གཙོ་བོར་ཕྱག་
གི་ཡུལ་དུ་བྱས་ནས་ཕྱག་གསུམ་ཚན་གཅིག་ལས་མེད་པའི་ཕྱིར་ཏེ།
ཊཱིཀྐ་ལས། དགེ་ སློང་ རྒན་ པ་ རྣམས་ ཀྱི་ རབས་ ནི་ རྒན་ རིམ་ སྟེ།
དེར་ཕྱག་འཚལ་ཏེ། ཞེས་དང་། མཐའ་དཔྱོད་ལས། དེར་་
ཕྱག་འཚལ་ཞེས་ཡུལ་དང་ཕྱག་གཉིས་ཀར་གཅིག་ཚིག་ལས་མེད་པའི་
ཕྱིར། ཞེས་གསུངས་པའི་ཕྱིར། ཁ་ཅིག སྔོན་ཆོག་ལ་བརྒྱད་
སོགས་ཀྱི་དབྱེ་བ་འཐད་དེ། ་ ཉིད་ཀྱི་རྣམ་བཤད་ལས། སྔོན་གྱི་ཆོ་
ག་ཞེས་བྱ་བ་ནི་ད་ལྟར་གྱི་ཆོ་ག་ལས་སྔ་རོལ་ཏུ་འདི་ལྟ་བུའི་རབ་ཏུ་
དབྱེ་བ་ཅན། ཞེས་གསུངས་པའི་ཕྱིར་ན་མ་ཁྱབ་སྟེ། སྔོན་ཆོག་ནི་
སྦྱོར་དངོས་དང་ཡུལ་རྟེན་དང་ཆོ་གའི་ཡན་ལག་དེ་ལྟ་བུའི་རབ་དབྱེ་



༄༅། །རྗེ་ལྷ་མོའི་བློ་བཟང་ཚུལ་ཁྲིམས་རྒྱ་མཚོའི་འདུལ་བ། 131 །
ཅན་ཡིན་ཞེས་པའི་དོན་ཡིན་པའི་ཕྱིར། འདུལ་མངོན་ལྟར་རང་
བྱུང་མི་སློབ་པའི་ཡེ་ཤེས་ལ་བྱས་ནས་དེ་ཐོབ་པ་ན་སྟོན་པ་དང་བསེ་རུ་
རང་རྒྱལ་གྱི་རྒྱུད་ལ་བསྙེན་རྫོགས་ཀྱི་སྡོམ་པ་སྐྱེ་བར་འདོད་པ་སྔར་
ལྟར་ལ། གྲུབ་མཐའ་གོང་མ་ལྟར་ན་ཐུན་སྣང་ལ། རང་བྱུང་སློབ་
དཔོན་མེད་པ་ལ་བྱས་ནས་རབ་བྱུང་གི་ཚེ་རང་བྱུང་གིས་བསྙེན་པར་
རྫོགས་པར་བཞེད་དེ། ཨ་ཧྥུས། དབུ་སྐྲ་བྲེགས་ཏེ་བརྒྱ་བྱིན་ལ་
གནང་སྟེ། ན་བཟའ་ངུར་སྨྲིག་བསྣམས་ཏེ། དགེ་སློང་དུ་གྱུར་
པས། ཞེས་གསུངས་པའི་ཕྱིར། སྔོན་ཆོག་གིས་སྡོམ་པ་སྐྱེ་ན་ད་
ཆོག་གིས་དགོས་པ་མེད་ལ། ད་ཆོག་གིས་སྐྱེ་ན་སྔོན་ཆོག་དགོས་པ་
མེད་ཟེར་བ་མི་འཐད་དེ། སྒྲིབ་པ་གསུམ་ཤས་ཆུང་ཞིང་སྨིན་པ་
གསུམ་ཤས་ཆེ་བའི་གང་ཟག་ནད་ཉུང་ཞིང་སྨན་སོགས་རྙེད་སླ་བའི་
གདུལ་བྱ་ལ་ཚེགས་ཆུང་ཕྱིར་སྔོན་ཆོག་གནང༌། དེ་ལས་ལྡོག་པ་ལ་
ད་ཆོག་གནང་པའི་རྒྱུ་མཚན་དང་དགོས་པ་མང་བོ་ཡོད་པའི་ཕྱིར།
གཉིས་པ་ད་ཆོག་ལ། ཕ་ཆོག་ལུང་གཞི་ནས་བཤད་ཚུལ་དང༌།
མ་ཆོག་ཕྲན་ཚེགས་ སོ གས་ལ ས་ གསུ ང ས་ཚུལ་བཤད་པ་གཉིས།
དང་བོ་ལ། དགེ་བསྙེན་དང་། དགེ་ཚུལ་དང་། བསྙེན་རྫོགས་
ཀྱི་ཆོ་ག་གསུམ། དང་བོ་ནི། རྩ་བར། དགེ་བསྙེན་ཉིད་དང་
ཞེས་སོགས་བྱུང༌། འདི་ལ་ཞར་བྱུང་བསྙེན་གནས་ཀྱི་ཆོ་གའི་ཁྱད་
པར་བཤད་པ་དང་། གཙོ་བོ་དགེ་བསྙེན་གྱི་ཆོ་གའི་ཁྱད་པར་་་་
བཤད་པ་དང་གཉིས། དང་བོ་ནི། མདོ་ལུགས་ཀྱི་བསྙེན་གནས་
་་་་
་



132
༄༅། །གནའ་དཔེ་གཅེས་བསྡུས་དཔེ་ཚོགས།
འ བོག་ཆོག་ནི་གནས་འ ཇོག་གི་མདོ་ཁོ་ན ར་དངོས་སུ་བ ཤ ད་ལ།
ཤུགས་བསྟན་གྱི་ཚུལ་དུ་དོན་ཡོད་ཞགས་པའི་མདོ་དང་། ཆོ་འཕྲུལ་
གྱི་མདོ་དང་། སྨན་བླའི་མདོར་གསུངས་ཤིང་། ཐེག་ཆེན་ཐུན་
མོང་མ་ཡིན་པའི་གསོ་སྦྱོང་ཡན་ལག་བརྒྱད་པ་རྟེན་དྲུང་ནས་ལེན་
རུང་བར་སྔར་ལྟར་ཐུབ་བསྟན་བྱི་དོར་དང་ལས་ཆོག་གསེར་མདོག་
པས་གསུངས་ལ། རྟེན་གྱི་གང་ཟག་དགེ་སློང་གིས་ཀྱང་ལེན་རུང་
བར་སྨན་ཆོག་ལས་གསུངས་པ་དང་། ཐེག་ཆེན་གྱི་སྡོམ་པ་ཡིན་
པའི་ཕྱིར་ན་བསྙེན་གནས་འདིར་དོན་མི་གཅིག་པར་སྔར་བཤད་པ་
ལྟར་ལ། སྔགས་དང་ཐེག་པ་ཆེ་ཆུང་གི་བསྙེན་གནས་ཀྱི་ཆོ་གའི་
ཁུངས་དང༌། ཇི་ལྟར་བྱེད་ཚུལ་དང་དགེ་བསྙེན་གྱི་ཆོ་ག་སོགས་
མཐའ་དཔྱོད་རིན་པོ་ཆེར་ཆེས་ཆེར་གསལ་བས་འདིར་མ་བྲིས།
གཉིས་པ་ཚིགས་སྔ་མ་དགེ་ཚུལ་དུ་བསྒྲུབ་པ་འཆད་པར། རྩ་
བར། རབ་ ཏུ་བྱུང་བ་དང་སོགས་བྱུང་། འདི་ལ་སྦྱོར་དངོས་་
མཇུག་གསུམ་དང་། ཞར་ལ་མཁན་སློབ་བླ་མའི་རྣམ་བཞག་གཉིས།
དང་བོ་ལ། ཤེས་རྒྱུད་ཕུན་སུམ་ཚོགས་ཕྱིར་མཁན་པོར་བརྟེན་
དགོས་པར་བསྟན་པ་དང༌། རྒྱུད་དག་པར་བྱ་བའི་ཕྱིར་བར་ཆད་
དྲིས་ནས་དག་པ་བཟུང་བ་དང༌། བསྟན་པ་ལ་རིམ་གྱིས་སློབ་པའི་
ཆེད་དུ་སྡོམ་པ་གསུམ་རིམ་གྱིས་སྦྱིན་པར་བསྟན་པ་དང༌། དགེ་
ཚུལ་སོགས་ཀྱི་སྣོད་རུང་བྱ་བའི་ཕྱིར་རབ་ཏུ་བྱུང་བ་དང་ས་བཅད་
བཞི་བྱུང་ངོ༌། །དང་བོ་ནི། རྩ་བར། རབ་ཏུ་བྱུང་བ་དང་བསྙེན་



༄༅། །རྗེ་ལྷ་མོའི་བློ་བཟང་ཚུལ་ཁྲིམས་རྒྱ་མཚོའི་འདུལ་བ། 133
པར་རྫོགས་པ་དེའི་ཕྱིར་དགེ་སློང་འགའ་ཞིག་ལ་མཁན་པོ་ཉིད་དུ་
གནས་པ་ལའོ། །ཞེས་ད་ཆོག་ཉེས་མེད་ཕུན་ཚོགས་ཀྱི་རབ་བྱུང་དང་
བསྙེན་རྫོགས་མཁན་པོ་ལ་བརྟེན་དགོས་པར་བསྟན། དེ་ཡང་མཁ
ན་པོའི་ངོས་ནས་དང་བོའི་རབ་ཏུ་འབྱིན་པའི་མཁན་པོ་དེས་བསྙེན་
རྫོགས་སྒྲུབ་དགོས་ཀྱང་བསྒྲུབ་བྱའི་ངོས་ནས་དེས་བར་དེ་ལ་བརྟེན་
དགོས་པ་མིན་ཏེ། རང་ཉིད་གང་ལ་མོས་པ་དེ་ལ་བརྟེན་ཆོག་པའི་
ཕྱིར་ཏེ། རྩ་བར། དགེ་སློང་འགའ་ཞིག་ལ་མཁན་པོ་ཉིད་དུ་
གནས་པ་ལའོ། །ཞེས་པས་མཁན་བུས་རང་གང་ལ་མོས་པ་ཞིག་ལ་
བརྟེན་ཆོག་པར་བསྟན་པ་ཡིན་པའི་ཕྱིར། ཊཱིཀྐ་ལས། འདི་ལྟར་
འདོད་པས་འཇུག་པར་རིག་པར་བྱ་སྟེ། དེའི་ཕྱིར་འགའ་ཞིག་ལ་
ཞེས་བྱ་བའི་ཚིག་སྨོས་སོ། །ཞེས་གསུངས་པའི་ཕྱིར། དེ་ཉེས་མེད་
ཀྱི་དབང་དུ་བྱས་ཀྱི་སྤྱིར་མཁན་པོ་མེད་པ་དང་ཁྱིམ་པ་ལས་ཀྱང་སྐྱེ་
བའི་ཕྱིར། གཉིས་པ་ནི། བར་ཆད་དྲི་དགོས་ཏེ་བར་ཆད་ཅན་
རབ་ཏུ་བྱུང་ན་སྡོམ་པ་མི་སྐྱེ་བའམ། སྐྱེས་ཀྱང་མི་གནས་པ་སོགས་
ཀྱི་དགག་བྱ་ཡོད་པའི་ཕྱིར། རྩ་བར། དང་བོའི་མཁན་པོ་ཉིད་
ཀྱིས་བར་ཆད་དྲིས་ནས་ཡོངས་སུ་དག་པ་ལ་སྐབས་དབྱེའོ། །ཞེས་
གསུངས་པའི་ཕྱིར། རབ་བྱུང་དང་དཀྱུས་གཅིག་དགེ་བསྙེན་སྒྲུབ་
ན། དགེ་བསྙེན་སྒྲུབ་པ་དེའི་ཐོག་མའི་ཚེ་བར་ཆད་དྲི་དགོས་ཀྱང་
དགེ་བསྙེན་རྐྱང་བ་སྒྲུབ་ན་བར་ཆད་དྲི་མི་དགོས་ཏེ། མུ་སྟེགས་པ་
དགེ་བསྙེན་དུ་བྱས་པ་ལ་གནས་པ་སྦྱིན་པར་བཤད་པ་དང་། ཀླུ་ད



134 ༄༅། །གནའ་དཔེ་གཅེས་བསྡུས་དཔེ་ཚོགས།
ང་གནོད་སྦྱིན་སོགས་ལ་དགེ་བསྙེན་སྒྲུབ་པར་ལུང་ལས་གསུངས་པའི་
ཕྱིར་ཞེས་མཐའ་དཔྱོད་ལས་སོ། །དགེ་བསྙེན་རྐྱང་བར་བར་ཆད་དྲི་
མི་དགོས་ཀྱང་དུས་གོ་དགོས་པར་གནམ་རྩེད་ལྡིང་མར་གསུངས་་་
སོ། །གསུམ་པ་ནི། ཉེས་མེད་ཕུན་ཚོགས་ལ་དགེ་བསྙེན་དགེ་ཚུལ་
བསྙེན་རྫོགས་གསུམ་རིམ་གྱིས་ངེས་པར་སྒྲུབ་དགོས་ཏེ། རྩ་བར།
དགེ་བསྙེན་ཉིད་དང་དགེ་ཚུལ་ཉིད་དང་དགེ་སློང་ཉིད་དག་གི་སྔ་མ་
བསྙེན་པར་མ་རྫོགས་པར་ཕྱི་མ་མི་བྱའོ། ། ཞེས་གསུངས་པའི་ཕྱིར།
ཚིགས་སྔ་མ་སྔོན་དུ་མ་སོང་བར་ཕྱི་མའི་སྡོམ་པ་ཉེས་མེད་མི་སྐྱེ་ལ་ཉེས་
བཅས་སྐྱེ་སྟེ། རྩ་བར། ཚིགས་སྔ་མ་མེད་པ་ཉིད་ལ་ཉེས་བྱས་ཙམ་
དུ་ཟད་དོ། །ཞེས་དང་། ཊཱིཀྐ་ལས། ཉེས་བྱས་ཙམ་དུ་ཟད་ཀྱི་དེ་
ལ་སྡོམ་པ་སྐྱེའོ། །ཞེས་གསུངས་པའི་ཕྱིར། ཁ་ཅིག་གཞན་དེ་ལྟར་
ཡིན་ཡང་བར་མ་རབ་བྱུང་མེད་པར་དགེ་ཚུལ་དང་དགེ་སློང་གི་སྡོམ་
པ་མི་སྐྱེ་སྟེ། ཊཱིཀྐ་ལས། དགེ་ཚུལ་ཉིད་རབ་ཏུ་བྱུང་བ་ཁོ་ན་ལ་
བྱེད། ཅེས་དང༌། དགེ་ཚུལ་གྱི་སྡོམ་པ་ནི་རབ་བྱུང་སྡེ་ལྔ་གང་
རུང་གི་སྡོམ་པ་ཡིན་དགོས་པའི་ཕྱིར་ཞེ་ན་མི་འཐད་དེ། གླེང་་་་
གཞིའི་སྡོམ་ལས། རབ་ཏུ་མ་བྱུང་བསྙེན་པར་རྫོགས། ཞེས་དང་།
དེའི་ཐད་ཀྱི་ཞུ་བ་ལས། ཁྱིམ་པ་རབ་ཏུ་མ་བྱུང་བ་ཞིག་བསྙེན་པར་
རྫོགས་པར་བགྱིད་ན་བསྙེན་པར་རྫོགས་པ་ཞེས་བགྱིའམ་མ་རྫོགས་པ་
ཞེས་བགྱི། ཨུ་པ་ལི་བསྙེན་པར་རྫོགས་མོད་ཀྱི་བསྙེན་པར་རྫོགས་
པར་བྱེད་པ་ནི་འདས་པ་དང་བཅས་པར་འགྱུར་རོ། །ཞེས་དགེ་སློང་



༄༅། །རྗེ་ལྷ་མོའི་བློ་བཟང་ཚུལ་ཁྲིམས་རྒྱ་མཚོའི་འདུལ་བ། 135
གི་སྡོམ་པ་སྐྱེ་བར་གསུངས་པས་དགེ་ཚུལ་ལྟ་ཅི་སྨོས་པའི་ཕྱིར་ན་བར་
མ་རབ་བྱུང་སྔོན་དུ་སོང་མེད་ཀྱང་དགེ་ཚུལ་དུ་འགྱུར་བ་ཡོད་དོ། །
ཊིཀྐ་ས་ཉེས་མེད་ཀྱི་དབང་དུ་བྱས་སོ། །ཁ་ཅིག་རབ་བྱུང་ཡིན་ན།
མཁན་པོ་ལས་ཐོབ་པས་ཁྱབ་པར་ཐལ། ཊཱིཀྐ་ལས། རབ་བྱུང་ནི་
མཁན་པོ་ཁོ་ན་ལས་འགྱུར་ལ། ཞེས་གསུངས་པའི་ཕྱིར་ཞེ་ན། མ་
ཁྱབ་སྟེ། དགེ་བསྙེན་དང༌། བར་མ་རབ་བྱུང་སྔོན་དུ་མ་སོང་བར་
དགེ་ཚུལ་གྱི་སྡོམ་པ་བླངས་པའི་བསླབ་ཚིགས་དེར་གནས་ཀྱི་རྒྱུད་ལ་
སྐྱེས་པའི་དགེ་ཚུལ་གྱི་སྡོམ་པ་དེ་ཁྱིམ་པ་དང་རབ་བྱུང་གང་གི་སྡོམ་པ་
ཡིན་བསམ་པ་མ་དཔྱད་ན་རབ་བྱུང་གི་ཡིན་གྱི་ཁྱིམ་པའི་སྡོམ་པ་མིན་
པའི་ཕྱིར་དང་། དེ་འདྲའི་དགེ་ཚུལ་གྱི་མཁན་པོ་མེད་པའི་ཕྱིར་ན།
རབ་བྱུང་མཁན་པོ་ལས་ཐོབ་དགོས་ཀྱང་ཁྱབ་པ་མ་ངེས་པར་འགྱུར་
རོ། ། །
བ ཞི་ བ་ རབ་བྱུང་ལ་ ཡང་སྦྱོར་བ་ དང་ད ངོ ས་ གཞི་ གཉིས།
དང་བོ་ལ་ངོ་ཚ་ཁྲེལ་ཡོད་ཆེད་དུ་གནས་ལ་ཞུ་བ། ཆོས་འདི་བའི་
བསམ་པ་སྐྱེ་ཕྱིར་རྟགས་སྦྱིན་ཅིང་མིང་སྤོ་ལ། བར་ཆད་སྤང་བའི་
ཕྱིར་མཚན་བརྟག་པའི་སྦྱོར་བ་གསུམ། འོ་ཞེས་པ་སླར་བསྡུའོ། །
དང་བོར་ ད གེ་འདུན་ལ་ཞུ་བ་དང་མཁན་པོར་ གསོལ་ བ་ གཉིས།
དང་བོར་དགེ་བསྙེན་དུ་བསྒྲུབས་ཟིན་ནས་དགེ་འདུན་ལ་རབ་བྱུང་ཞུ་
མཁན་གྱི་དགེ་སློང་ལ་ཚེ་དང་ལྡན་པ་འདི་དགེ་འདུན་ལ་རབ་བྱུང་ཞུ་
བའི་གྲོགས་ལྡན་མཛོད་ཅིག་ཅེས་གཏོང་དགོས་ལ་ཞུ་མཁན་དེ་ཡང་



136
༄༅། །གནའ་དཔེ་གཅེས་བསྡུས་དཔེ་ཚོགས།
བསྙེན་རྫོགས་ཀྱི་སྡོམ་པ་རྣམ་དག་དང་ལྡན་པ། མཚན་མཐུན་པ་
དང༌། བཅས་མཚམས་ལས་འདས་མ་འདས་གཉིས་མངོན་མཐོ་་
ངེས་ལེགས་གཉིས་ལ་སྒྲིབ་པའི་བར་ཆད་དུ་འགྱུར་མི་འགྱུར་གྱི་ལྟ་བ་
མཐུན་པ། སྨྲ་ཤེས་དོན་གོ་བ་ཤེས་པ་རང་བཞིན་དུ་གནས་པ་སྟེ་ཐ་
སྙད་གསུམ་ལྡན། ལུས་སྤྲུལ་བསྒྱུར་མ་བྱས་པས་ཐ་མལ་དུ་གནས་པ།
ས་ རང༌ བཞིན་ དུ་ གནས་ པ་ སྟེ་ དགེ་ སློང་ ཆོས་ དྲུ ག་ གི་ སྟེང༌།
མཚམས་ནང་དེར་གནས་པ། མཁན་པོར་ཕྱོགས་པ་མིན་པ། ཞུ་
བའི་ཆོ་ག་ཤེས་པའི་ཁྱད་ཆོས་དགུ་བོ་དང་ལྡན་པ་དེས་མཁན་པོར་
བར་ཆད་དྲིས་སམ་ཞེས་སྨྲས་ནས་དགེ་འདུན་བཞིར་འདུས་པའམ་
གནས་ཁང་སོ་སོར་འཁོད་ཀྱང་དགེ་འདུན་དུ་ལོངས་པ་ལ་ཞུ་དགོས་
ཏེ། ཤ་ཏམ་ལས། དགེ་འདུན་བཙུན་པ་རྣམས་གསན་དུ་གསོལ།
ཞེས་དང་། ཊཱིཀྐ་ལས། དགེ་འདུན་དུ་གྱུར་བའི་དགེ་སློང་དག
ཅེས་གསུངས་པའི་ཕྱིར། དངོས་ཀྱི་དགོས་པ་མ་ཞུས་པའི་ཉེས་པ་
ཁེགས་ཤིང་། བརྒྱུད་ནས་ཁྲེལ་ཡོད་ཀྱི་བསམ་པ་སྐྱེ་བ་དང་། དགེ་
འདུན་ལ་གུས་ཤིང་དང་བར་འགྱུར་བ་དང་། ཆོགས་པ་བློ་ཕན་
ཚུན་ལྟོས་པ་དང་བཅས་པས་གཅིག་ཏུ་འགྱུར་བ་དང་། ཕ་མས་
འགོག་པ་སོགས་ཀྱི་བར་ཆད་མཐོང་ན་དགེ་འདུན་གྱིས་འདྲེན་པར་
འགྱུར་བ་དང་། བསྟན་པ་ལ་རྨ་མི་འབྱིན་པ་དང་། གླེང་གཞི་
ལྟར་བུ་རྐུས་སོ་ཞེས་པའི་སྐུར་བ་འདེབས་པའི་ཚིག་སྤོང་བ་དང་དྲུག་
ཡོད་དོ། །མཚོ་ཊཱིཀ་ལས་གནས་ཁང་སོ་སོར་དགེ་འདུན་དུ་མ་ལོངས་



༄༅། །རྗེ་ལྷ་མོའི་བློ་བཟང་ཚུལ་ཁྲིམས་རྒྱ་མཚོའི་འདུལ་བ།
137 །
པ་ལ་ཞུ་མི་རུང་བར་གསུངས་ཀྱང་། འགྲེལ་ཆུང་ལས། ལ་ལ་ཞིག་
མ་འོངས་ནའང་གནས་ལ་འདུག་པ་གནས་གནས་སུ་དྲི། ཞེས་དང༌།
ཊིཀྐ་ལས། དགེ་སློང་རང་རང་གི་གནས་ཁང་དག་ན་གནས་པའི་ཚེ་
གནས་ཁང་སོ་སོར་སོང་སྟེ་དེ་དག་གི་མདུན་དུ་ཞུ་ཡང་རུང་ངོ༌། །
ཞེས་དང༌། མཐའ་དཔྱོད་ལས། ལས་མིན་པས་གནས་ཁང་སོ་སོ་
ན་ཡང་རུང་བའི་ཕྱིར། ཞེས་དང༌། རིན་འཕྲེང་ལས། ཡང་ན་
དེའི་དོན་དགེ་འདུན་དུ་གྱུར་པའི་དགེ་སློང་རྣམས་རང་རང་གི་གནས་
ཁང་ སོ་ སོ་ན་འཁོད་ པ་ ལ་ འང་ཞུ་ རུང་ བའི་ དོན་ ཡིན་ པའི་ ཕྱིར།
ཞེས་པ་ལྟར་འཐད་དོ། །ལྔ་ཚོགས་ཙམ་ཡིན་ན་ཞུ་མི་རུང་ངམ་སྙམ་སྟེ།
མཁན་པོར་ཕྱོགས་པ་དང་ཞུ་མཁན་ལས་གཞན་དགེ་འདུན་མ་ཚང་
བའི་ཕྱིར། ས་ བཅད་ལྷག་མ་རྣམས་སླ་ཞིང་། སྡེ་བའི་མིང་གི་
མཐའ་ཅན་དུ་འདོགས་ཚུལ་ནི། བློ་གྲོས་ཞི་ བ་འབྱུང་གནས་་་་་
སྦས། ། དཔལ་བཟང༌ གྲགས་ པ་ཡོད་སྨྲའོ། ། བཤེས་གཉེན་ཡེ་ཤེས་
སྙིང་བོ་དང་། །བཟང་པོ་དགེ་འདུན་ཕལ་ཆེན་དང༌། །གནས་བརྟན་
པ་ལ་གོ་ཆ་ལྷ། ། སྡེ་དང་འཚོ་དང་སྐྱོང་བའོ། །མང་བོས་བཀུར་ལ་
ཚུལ་ཁྲིམས་དང༌། ། ཟླ་བ་སེངྒེ་སྦས་པ་ཡིན། ། ཞེས་དགྲ་བཅོམ་པས་
བྱས་པའི་མིང་གི་ངེས་བརྗོད་ལས་འབྱུང་པ་ལྟར་རོ། ། གཉིས་པ་་་
དངོས་གཞིར་དགེ་ཚུལ་སློང་གི་སྡོམ་པ་གཉིས་ཀ་འགལ་རྐྱེན་བཞི་དང་
བྲལ་ཞིང་མཐུན་རྐྱེན་ལྔ་ཚང་བ་དགོས་ཏེ། དེ་གང་རུང་ཞིག་མ་
ཚང་ན་ཉེས་མེད་མི་སྐྱེ་བའི་ཕྱིར། དང་བོ་བར་ཆད་ལ། སྡོམ་པ་



138 ༄༅ ། །གནའ་དཔེ་གཅེས་བསྡུས་དཔེ་ཚོགས།
སྐྱེ་བ་ལ་བར་དུ་གཅོད་པའི་བར་ཆད་དང་། གནས་པའི་བར་ཆད་
དང༌། མཛེས་པའི་བར་ཆད་དང་། ཁྱད་པར་དུ་འགྱུར་བའི་བར་
ཆད་དང་བཞི་ཡོད་པའི་དང་བོར། རྟེན་གྱི་དབང་གིས་མི་སྐྱེ་བ།
ལས་ཀྱི་དབང་གིས་མི་སྐྱེ་བ། གནས་སྐབས་ཀྱི་དབང་གིས་མི་སྐྱེ་བ།
བསམ་པའི་དབང་གིས་མི་སྐྱེ་བ་བཞིའོ། ། དེ་བཞི་རིམ་བཞིན་མཚོ་
ཊཱིཀ་ལ ས། ལྷ་ཀླུ་སོགས་ཀྱིས་མིའི་རྣམ་པར་སྤྲུལ་བ་སྟེ། གཞི་
འགྲེལ་ལས། སྤྲུལ་བ་ཞེས་བྱ་བ་ནི་ཀླུ་ལ་སོགས་པའོ། ། ཞེས་སོ། །
འགྲེལ་ཆུང་ལས། སྤྲུལ་ནུས་པ་སྟེ་སྤྲུལ་བསྙེམས་པའི་ཕྱིར་ང་རྒྱལ་ཆེ་
བས་ཁྲིམས་མི་ཆགས་ཞེས་བཤད་ཀྱང་མི་འཐད་དེ། མིས་སྤྲུལ་ནུས་
ཀྱང་བར་ཆད་དུ་མི་འགྱུར་བ་ཕྲན་ཚེགས་ལས་དྲང་སྲོང་ནམ་མཁའ་
ལ་འཕུར་ནས་སྡོམ་པ་ལེན་དུ་འོང་བར་གསུངས་པའི་ཕྱིར། ཟླ་ཕྱེད་
མ་ནིང་ནི། ལུང་གཞི་ལས་ཟླ་བ་ཕྱེད་ཕྱེད་ན་མཚན་འགྱུར་བ་ལ་
བཤད་པ་དང་། ཊཱིཀྐ་ལས། ཞག་བཅོ་ལྔ་ནི་བུད་མེད་ཀྱི་འདོད་
ཆགས་ཀྱིས་གནོད་པར་འགྱུར་ལ། ཞག་བཅོ་ལྔ་ནི་སྐྱེས་པའི་འདོད་
ཆགས་ཀྱིས་གནོད་པར་འགྱུར་རོ། །ཞེས་བསམ་པ་འགྱུར་བར་བཤད་
པ་གཉིས་ཀ་རུང་ངོ༌། ། སྐྱེས་ཙམ་ནས་མཚན་གཉིས་ཀ་ཡོད་པ་སྐྱེས་
ནས་མ་ནིང༌། དུས་རྒྱུན་ལས་སུ་མི་རུང་ཡང་གཞན་གྱིས་འཁྱུད་
ནས་བརྩལ་བའི་ཚེ་ལས་རུང་དུ་ལྡང་བ་འཁྱུད་ལྡང་མ་ནིང༌། དུས་
རྒྱུན་ལས་སུ་མི་རུང་ཡང་གཞན་གྱིས་བརྩལ་བའི་བུད་མེད་མཐོང་ཚེ་
ཕྲག་དོག་གིས་ལས་རུང་དུ་ལྡང་བ་ཕྲག་དོག་མ་ནིང༌། ཕོ་དབང་



༄༅། །རྗེ་ལྷ་མོའི་བློ་བཟང་ཚུལ་ཁྲིམས་རྒྱ་མཚོའི་འདུལ་བ། 139
ཕྱིས་སུ་ནད་དང་མཚོན་སོགས་ཀྱིས་བཅད་པ་ཉམས་པ་མ་ནིང་སྟེ་
ཕོའི་ལུས་དབྱིབས་ཅན་གྱི་མ་ནིང་ལྔ་དང་། མཚན་གཉིས་པ་དང་།
མོ་མཚན་དང་བཤང་སྒོ་གཅིག་པ་གླེ་གདམས་པ་དང་། རྟག་ཏུ་ཟླ་
མཚན་ནམ་ཁྲག་ཟག་པ་དང༌། ཟླ་མཚན་མི་ཟག་པ་དང༌། མཚན་
མའི་ཤུལ་ཙམ་ཡོད་པའི་མཚན་མ་ཙམ་ཡོད་པ་སྟེ་མོའི་ལུས་དབྱིབས་
ཅན་གྱི་མ་ནིང་ལྔ་སྟེ་ཕོ་མོའི་མ་ནིང་ལྔ་ཕྲག་གཉིས་སྡོམ་པས་བཅུའོ། །
བློ་གྲོས་ལེགས་བཟང་གིས་མོ་མ་ནིང་ལྔའི་གྲངས་སུ་མཚན་དུག་བགྲང་
བ་མི་འཐད་དེ། རྩ་བ་དང་མཚོ་མཆན་མཚོ་ཊིཀ་སོགས་དང་འགལ་
བའི་ཕྱིར། མཚན་ལན་གསུམ་དུ་འགྱུར་བ་དང་། གང་དང་ཉལ་
བོ་བྱས་ཚད་ཀྱི་སྐྱེས་ པ་འཆི་བར་འགྱུར་བའི་མཚན་དུག་མ་དང་།
མཚན་གཏན་ནས་མེད་པ་དང་། ཡོད་ཀྱང་ ས་བོན་གྱི་ཆོས་མེད་
པས་ཟ་མ་དང༌། དུད་འགྲོ་དང༌། ལྷ་ཀླུ་སོགས་མི་མིན་པ་དང་།
བྱང་གི་སྒྲ་མི་སྙན་པ་སྟེ་ལུས་ངག་གི་རྟེན་གྱི་སྒོ་ནས་སྡོམ་པ་ཐོབ་པའི་
ཞིང་མིན་པ་བཅོ་བརྒྱུད་དོ། ། གཉིས་པ་ནི། བསྙེན་པར་རྫོགས་
པའི་ཆོ་ག་མ་བྱས་སམ་བྱས་ཀྱང་མ་ཆགས་པར་ཤེས་བཞིན་དུ་དགེ་
འདུན་གྱི་ལས་ལན་གཉིས་མྱོང་བ་རྐུ་ཐབས་སུ་གནས་པ་དང་། སྐྱ་
རེངས་ཀྱི་མཐའ་ཅན་ནམ་ལས་ཀྱི་མཐའ་ཅན་གྱི་མུ་སྟེགས་ཅན་ཞུགས་
པ་དང་། མ་བསད་པ་དང༌། ཕ་བསད་པ་དང༌། དགྲ་བཅོམ་
པ་བསད་པ་དང༌། དེ་བཞིན་གཤེགས་པའི་སྐུ་ལ་ངན་སེམས་ཀྱིས་
ཁྲག་ཕྱུང་བ་དང་། དགེ་འདུན་འཁོར་ལོའི་དབྱེན་གྱི་མཚམས་མེད་



ܚܚܚܚ
140 ༄༅། །གནའ་དཔེ་གཅེས་བསྡུས་དཔེ་ཚོགས།
སོགས་ལྔ་བྱས་པ་དང༌། དགེ་སློང་མ་རྣམ་དག་མི་ཚངས་སྤྱོད་ཀྱིས་
སུན་ཕྱུང་བ་དང་། རྩ་ལྟུང་འཆབ་བཅས་བྱུང་བ་དང༌། སྔོན་རབ་
ཏུ་བྱུང་བ་སྟེ་ཚེ་འདི ར་ལས་ལོག་པར་སྤྱད་པའི་སྒྲིབ་པས་སྡོམ་པ་སྐྱེ་
བའི་བར་ཆད་ཅན་དུ་གྱུར་པ་བཅུ་ཡོད་པ་ཉིད་དོ། ། གསུམ་པ་ནི།
དགེ་ཚུལ་ལ་ལོ་བདུན་དང་དགེ་སློང་ཕ་ལ་མངལ་ཤོལ་དང་བཅས་ཏེ་
ལོ་ཉི་ཤུ་དང་། དགེ་སློབ་མ་ལ་ཁྱིམ་སོ་བཟུང་ན་ལོ་བཅུ་དང་། མ་
བཟུང་ན་ལོ་བཅོ་བརྒྱད་དང་། དགེ་སློང་མ་ལ་ཁྱིམ་སོ་བཟུང་ན་ལོ་
བཅུ་གཉིས་དང༌། མ་བཟུང་ན་ཉི་ཤུ་རང་རང་གི་སྐབས་ཀྱི་ལོ་
གྲངས་མ་ལོན་པ་དང་། རྗེ་བློ་གྲོས་རྒྱལ་མཚན་གྱི་གཞན་ཕན་སྙིང་
བོ་དང་མཚོ་ཊཱིཀ་ལས། ལོ་དྲུག་ལོན་པ་ན་མངལ་ཤོལ་བརྩིས་པའི་
ལོ་བདུན་ལོན་པའི་ཐོག་མ་ཡིན་པས་དགེ་ཚུལ་གྱི་སྡོམ་པ་སྐྱེ་བ་ཡིན།
ཞེས་གསུངས་ཤིང་དམ་པ་དག་གི་རྣམ་ཐར་ལས་མངལ་ཤོལ་བརྩིས་པ་
མང་བ་ཙམ་ལས་རབ་བྱུང་དགེ་ཚུལ་ལ་མངལ་ཤོལ་བརྩི་རུང་བའི་
ཁུངས་ལུང་སྡེ་བཞི་དང༌། རང་འགྲེལ་ཊཱིཀྐ རིན་འཕྲེང་སོགས་
སུ་མེད་པས་མི་རུང་ངམ་སྙམ་ཡང་དཔྱད། གལ་ཏེ་བརྩི་ན་མདོར་
བསྡུས་སྦྱར་བ་ཡིན་ཟེར་བ་ལས་འོས་མེད་དོ། ། གོས་དཀར་གྱོན་པ་
སོགས་ཁྱིམ་པའི་ཆ་ལུགས་དག་དང་ལྡན་པ་དང་རབ་ཏུ་བྱུང་བ་འདི་
བའི་ཆ་ལུགས་ཡོངས་སུ་ཉམས་པ་དང་། ཆད་པའི་རྒྱུ་ལས་བཟློག་
པ་ཁས་མི་ལེན་པ་དང་བཞི་ནི་གནས་སྐབས་དེ་དང་མ་བྲལ་གྱི་བར་དུ་
མི་སྐྱེ་བའོ། །བཞི་བ་ནི། མུ་ལ་སྟེགས་པའི་ལྟ་བ་དང་ལྡན་པ། སྐྱེ་
( 。
KON
8
༡༠ a 。
མ
。



༠
༄༅། །རྗེ་ལྷ་མོའི་བློ་བཟང་ཚུལ་ཁྲིམས་རྒྱ་མཚོའི་འདུལ་བ། 141
ཁའི་ཚེ་ལེན་སེམས་ལོག་པ། འདོད་ཆགས་ཀྱིས་གཟིར་ཏེ་རང་
དབང་མེད་པར་གྱུར་པ་དང་། ཁྲོ་བས་རང་དབང་མེད་པར་སེམས་
འཁྲུགས་པ་དང་། གཏི་མུག་གི་དབང་དུ་གྱུར་ཏེ་ཐོབ་ཤེས་མེད་པ་
དང་ལྔ་བསམ་པའི་སྟོབས་ཀྱིས་མི་སྐྱེ་བའོ། ། ཞེས་གསུངས་པ་ལྟར་
རོ། །བུད་མེད་འདྲ་བའི་སྐྱེས་པ་དང་། བུད་མེད་ཀྱིས་དུབ་པ་དང་།
དབྱེན་གྱི་མཚམས་མེད་ནི་མཚན་མ་གྱུར་ན་སྐྱེས་པ་ཕ་ཁོ་ན་ལ་བཞག་
སྟེ། གཞན་སླ་ཞིང་། ལུང་དང་ཀརྨ་ཤཱ་ཏམ་ལས། བུད་མེད་ཀྱི་
བར་ཆད་དྲི་སྐབས་མཚམས་མེད་བཞི་ལས་མེད་པའི་ཕྱིར། མའི་
བར་ཆད་ཁོ་ནར་བཞག་པ། སྐྱེས་པ་འདྲ་ བའི་བུད་ མེད་དང་།
སྔོན་རབ་ཏུ་བྱུང་བ་དང༌། དགེ་སློང་མའི་ཕམ་པ་ཐུན་མོང་མིན་པ་
བཞི་དང༌། བུད་མེད་སྐབས་ཀྱི་རང་རང་གི་ལོ་གྲངས་མ་ལོན་པ་
སོགས་ཡོད་ལ། གཞན་རྣམས་གཉིས་ཀར་བཞག་པ་ཡིན་པས་ཐུན་
མོང་དུ་བཞག་པ་ཡིན་མིན་གྱི་དབྱེ་བ་ཡོད་དོ། །བུད་མེད་ལན་གཅིག་
བབས་ན་མི་སྐྱེ་ཞིང་། སྐྱེས་པ་ལན་བདུན་དུ་བབས་ན་སྐྱེས་ལ།
ལན་བརྒྱུད་བབས་ན་མི་སྐྱེ་བས་དེ་བར་ཆད་གང་ཡིན་ཞེ་ན། ལན་
བརྒྱད་བབས་པའི་ལས་སྤྱད་པ་ཡིན་པས་ལས་ཀྱིས་མི་སྐྱེ་བའོ། །དགེ་
སློང་མ་ལ་མི་ཚངས་སྤྱོད་ཀྱིས་སུན་ཕྱུང་བ་མི་འཐད་དེ། དེ་ལ་མི་
ཚངས་སྤྱོད་ཀྱི་སྔ་རོལ་དུ་རེག་པ་དང་བཀན་པའི་ཚེ་ཕམ་པ་བྱུང་ཟིན་
པའི་ཕྱིར། ཞེས་པའི་རྩོད་ཚུལ། ཊཱིཀྐ་ལས། འོ་ན་སུན་ཕྱུང་བ་
ཇི་ལྟར་རྣམ་པར་བཞག་ཅེ་ན། ཞེས་དང༌། བསྡུ་བ་ལས། སྔར་



142 ༄༅། །གནའ་དཔེ་གཅེས་བསྡུས་དཔེ་ཚོགས།
ལུས་ལ་རེག་པར་བྱས་ལ་ཕྱི་མ་མི་ཚངས་པར་སྤྱད་པ་ནི་དགེ་སློང་མ་
སུན་ཕྱུང་བ་མ་ཡིན་ནོ། ། ཞེས་པ་དག་གིས་བསྟན་ཅིང༌། ལན་ལ་
མཚོ་ཊཱིཀ་ལས། ཐད་ཀ་རྣལ་མའི་ལན་དང་། སྲིད་ཚོད་ཀྱི་ལན་
གཉིས་ལས། དང་བོ་ནི། མི་ཚངས་སྤྱོད་ཁོ་ནའི་ཀུན་སློང་གིས་
རེག་པ་དང་ལུས་བཀན་བྱས་པ་མི་ཚངས་སྤྱོད་ཀྱི་སྦྱོར་བའི་སྦོམ་པོ་
ཡིན་ གྱི་ ཕམ་ པ་ དངོས་ གཞི་ མིན་ པས་ སྐྱོན་མེད་དེ། ཊཱིཀྐ་ ལས།
ནོམ་པ་དང་ཉུག་པ་ཉམས་སུ་མ་མྱོང་བའི་དགེ་སློང་མ་ལ་མི་ཚངས་
པར་སྤྱོད་ནའོ། །ཞེས་སོ། །གཉིས་པ་སྲིད་ཚོད་ཀྱི་ལན་ནི། མཚན་
རིང་ལྟ་བུས་ལངས་པའི་སྤྱོད་ལམ་གྱིས་ལུས་གཞན་ལ་རེག་པ་དང་
བཀན་པ་སྔོན་དུ་འགྲོ་བ་མེད་པར་མི་ཚངས་སྤྱོད་ཀྱི་བདེ་བ་མྱོང་ནས་
དགེ་སློང་མ་སུན་ཕྱུང་བ་བྱེད་སྲིད་པས་སྐྱོན་མེད་དེ། ཊཱིཀྐ་ལས།
ཡང་ན་སྐྱེས་པའི་ལུས་ལ་མ་རེག་པའི་དགེ་སློང་མ་ལ་མི་ཚངས་པར་
སྤྱད་ན་གང་ཟག་དེ་དགེ་སློང་མ་སུན་ཕྱུང་བ་ཉིད་ཡིན་ནོ། ། ཞེས་
གསུངས་པའི་ཕྱིར། གསུམ་པ་གནས་སྐབས་ཀྱིས་མི་སྐྱེ་བ་དེར་་
ཟངས་ཆེན་པའི་སྡོམ་ལྟར། གནས་དབྱུང་བྱས་པ་བཟོད་གསོལ་
བྱེད་འདོད་མེད་པའི་གནས་པར་མི་བྱ་བ་དང་། མུ་སྟེགས་ཀྱི་རྟག
ས་ ཅ ན་གཉིས་བསྣན་ལ་སྤྱིར་གནས་པར་མི་བྱ་བ་རྩ་ ལྟུང་འཆབ་་
བཅས་བྱུང་བ་ལ་བྱེད་པ་བུ་སྟོན་ལས་ཊིཀ་ལྟར་རོ། །མུ་སྟེགས་ཅན་ཞུ
གས་པ་ལ་སྐྱ་རེངས་མཐའ་ཅན་གྱི་མུ་སྟེགས་ཅན་ཞུགས་པའི་དོན་ནི།
རབ་བྱུང་བྱས་པ། མུ་སྟེགས་པའི་ལྟ་བ་དང་ལྡན་པ། ཆོས་འདི་



。
。
༄༅། །རྗེ་ལྷ་མོའི་བློ་བཟང་ཚུལ་ཁྲིམས་རྒྱ་མཚོའི་འདུལ་བ། 143
བའི་རབ་བྱུང་གི་གོས་བོར་ནས་མུ་སྟེགས་ཅན་གྱི་རྒྱལ་མཚན་ནམ་ཆ་
ལུགས་བྱེད་བཞིན་མུ་སྟེགས་པའི་གནས་དེར་སྐྱ་རེངས་ཤར་བའི་བར་
གནས་པ་དེ་ཡིན་པའི་ཕྱིར། ལས་ཀྱི་མཐའ་ཅན་གྱི་མུ་སྟེགས་ཅན་
ཞུགས་པ་ལ། མུ་སྟེགས་པ་དངོས་དང་དེ་འདྲ་བ་བོན་པོ་སོགས་ལྟ་
བུས་ལྟ་བ་དེ་ལ་མོས་པ་མ་དོར་བཞིན་དགེ་འདུན་གྱི་ལས་ལན་གཉིས་
ཉམས་སུ་མྱོང་བ་གཉིས་སུ་དབྱེར་ཡོད་པར་ཐུབ་བསྟན་བྱི་དོར་ལས་ག
སུངས་ཏེ། དེ་ཉིད་ལས། དེ་ལྟར་མ་བྱས་པ་ཡང་རྐུ་ཐབས་སུ་
གནས་པ་དང་འདྲའོ། །ཞེས་གསུངས་པའི་དོན་མུ་སྟེགས་དངོས་སམ་
དེ་འདྲ་བ་བོན་ལྟ་བུའི་ལྟ་བ་ཕྱོགས་དེ་ལ་མོས་པ་མ་དོར་བཞིན་དུ་དགེ་
འདུན་གྱི་བྱ་བ་གོང་དུ་བཤད་པ་ལྟ་བུ་ལན་གཉིས་ཉམས་སུ་མྱོང་ན་མུ་
སྟེགས་ཅན་ཞུགས་པ་ཡིན་པས་སྡོམ་པ་སྐྱེར་མི་རུང་བའི་ཆོས་ཅན་
ཡིན་ནོ། །ཞེས་གསུངས་པའི་ཕྱིར། ནན་ཏུར་བྱས་པ་བབས་ནས་
སྡོམ་པ་ལེན་པ་ན་ནན་ཏུར་གྱི་རྒྱུ་ལས་བཟློག་པའི་ཆད་པ་ཁས་མི་ལེན་
པ་དེ། རྩ་བར་གཞིའི་སྐབས་འདིར་བསྙེན་པར་རྫོགས་ན་བཟོད་པ་
གསོལ་ཟིན་པ་ཡིན་ནོ། ། ཞེས་པའི་གཞུང་འདིས་བསྙེན་པར་རྫོགས་
ན་ཞེས་བར་ཆད་ཡིན་ཡང་སྡོམ་པ་སྐྱེ་བའི་ཆོས་ཅན་དུ་གསུངས་པ་
དང་། ཞུ་བའི་སྐབས་འ དི ར་རྒྱུ་ལས་བཟློག་པ་ ཁས་མི་ལེན་པ་་་
གནས་ནས་ཕྱུང་བ་ལ་ཡང་མི་སྐྱེའོ། །ཞེས་མི་སྐྱེ་བར་གསུངས་པ་མི་འ
གལ་ཚུལ་ལ། ཁ་ཅིག་གིས། སྔ་མ་གནས་ཕྱུང་བབས་པའི་སྐྱེས་
པའི་དབང་དུ་བྱས་པ་ཡིན་ཏེ། སྐྱེས་པ་ལན་བདུན་བབས་ཀྱང་སྐྱེ་



144 ༄༅། །གནའ་དཔེ་གཅེས་བསྡུས་དཔེ་ཚོགས།
བའི་ཕྱིར། ཕྱི་མ་གནས་ཕྱུང་བབས་པའི་བུད་མེད་ཀྱི་དབང་དུ་བྱས་
ཏེ། བུད་མེད་སྔོན་རབ་ཏུ་བྱུང་བ་བར་ཆད་ཡིན་པའི་ཕྱིར་ཟེར་བ་
མི་འཐད་དེ། ཞུ་བའི་སྐབས་སུ་སྡོམ་པ་མི་སྐྱེ་བར་བཤད་པ་སྐྱེས་པ་
དང་བུད་མེད་ཐུན་མོང་གི་སྐབས་ཡིན་པའི་ཕྱིར་ཏེ། བུད་མེད་སྔོན་
རབ་ཏུ་བྱུང་བ་ལ་ཕྲན་ཚེགས་ཀྱི་སྐབས་སུ་སྡོམ་པ་བཀག་ཟིན་པའི་
ཕྱིར་ན་སླར་ཡང་ཞུ་བའི་སྐབས་འདིར་བཀག་ན་ཟློས་སྐྱོན་དུ་འགྱུར་
བའི་ཕྱིར། ཡང་ཁ་ཅིག སྔ་མ་གནས་ཕྱུང་ལས་གཞན་བསྡིགས་སྨད་
སྐད་འབྱེད་ཀྱི་ནན་ ཏུར་ བ ཞི་བོ་གང་རུང་བྱས་ པ་ལ་དགོངས་ཏེ།
གཞིའི་སྐབས་སུ་རྩ་བར། རྒྱུ་ལས་བཟློག་པའི་ཆད་པ་ཁས་མི་ལེན་
པ་ཞེས་པ་ལས་གནས་ཕྱུང་མ་སྨོས་པའི་ཕྱིར། ཕྱི་མ་གནས་དབྱུང་
བདུན་ལ་དགོངས་ཏེ། ཞུ་བའི་སྐབས་ཀྱི་རྩ་བར། རྒྱུ་ལས་བཟློག་
པ་ཁས་མི་ལེན་པ་གནས་ནས་ཕྱུང་བ། ཞེས་གསུངས་པའི་ཕྱིར་ཟེར་
བ་མི་འཐད་དེ། ཕྱི་མ་ཞུ་བའི་སྐབས་ཀྱི་ཆད་པའི་རྒྱུ་ལས་བཟློག་པ་
ཁས་མི་ལེན་པ་ལ་གནས་དབྱུང་བདུན་བཞེད་པར་མ་ཟད་སྔ་མ་་་་
གཞིའི་སྐབས་ཀྱི་དེ་ལའང་གནས་དབྱུང་བདུན་འཇོག་པར་ཊཱིཀྐ་དང་
ལུང་གཞིར་གསུངས་པའི་ཕྱིར་ཏེ། སྔ་མའི་སྐབས་ཀྱི་ལུང་གཞི་ལས།
མ་མཐོང་བ་གནས་ནས་ཕྱུང་བ་བབས་པ་གནས་དེར་ཕྱིར་འོང་ནས་
ལྟུང་བ་མཐོང་གིས་བདག་རབ་ཏུ་དབྱུང་དུ་གསོལ། ཟེར་ན་རབ་ཏུ་
དབྱུང་བར་བྱའོ། །ཞེས་གསུངས་པའི་ཕྱིར། རང་ལུགས་ལ་གཉིས་
ཀ་ནན་ཏུར་གྱི་རྒྱུ་འཐབ་བཀྲོལ་སོགས་ངག་གིས་མི་གཏོང་བར་འདྲ་



༄༅། །རྗེ་ལྷ་མོའི་བློ་བཟང་ཚུལ་ཁྲིམས་རྒྱ་མཚོའི་འདུལ་བ། 145
ན་ཡང་ཞེ་ནས་བཏང་བ་ལ་སྐྱེ་བ་དང་མ་བཏང་བ་ལ་མི་སྐྱེ་བའི་དབྱེ་
བ་ཡོད་པས་མི་འགལ་ལོ། ། ལས་ཆོག་གསེར་མདོག་ལས། ནན་
ཏུར་གྱི་ཆད་པ་ཁས་ལེན་མི་ལེན་པ་འདྲའང་འཁྲུག་ལོང་གི་རྒྱུ་འཐབ་
བཀྲོལ་སོགས་བཏང་མ་བཏང་ལ་དགོངས་གསུངས་པ་ལ་ཁུངས་གང་
ཡང་མེད་པས་མི་འཐད་དོ། །
གཉིས་པ་གནས་པའི་བར་ཆད་ལ། རྒྱལ་པོས་བཀྲབས་པ་
སོགས་རྒྱལ་པོས་མ་གནང་བ་དང༌། རྒྱལ་པོས་བཀྲབས་པ་ནི་བློན་
པོའི་མཆོག་གམ་རུ་བའོ་ཞེས་བཤད་པའང་ཡོད་ཅིང་། ཕྲན་ཚེགས་
འགྲེལ་བར་རྒྱལ་པོས་བཀྲབས་པ་ནི། བློའི་གྲོགས་བྱེད་པ་ལ་གཙོ་
བོར་གྱུར་པའི་ཕྱིར་ཏེ། རྒྱལ་སྲིད་བསྐྱངས་པའི་གྲོགས་སུ་གྱུར་ཞེས་
བྱ་བའི་ཐ་ཚིག་གོ། ཞེས་གསུངས་ཤིང་དོན་ལ་རྒྱལ་པོའི་ལས་ཀ་
འཛིན་ པའམ།་ གཡོག་བྱེད་ པ་ ཐུགས་ ཤིན་ཏུ་མཉེས་ པ་ ཞིག་ སྟེ།
སྐད་དོད་ལ་བྷཊ་ཞེས་འབྱུང་བ་གཡོག་གམ་ཁོལ་བོ་ལ་འཇུག་པས་
སོ། །བུ་དང་བུ་མོ་ཕ་མས་མ་གནང་བ་དང༌། ཆུང་མ་ཁྱོ་བོས་མ་
གནང་བ་དང༌། བྲན་རྫི་བོའམ་དེ་ལས་དབང་ཆེ་བས་མ་གནང་བ་
རྣམས་སྡོམ་པ་སྐྱེའང་རིང་དུ་མི་གནས་པར་འབབ་དགོས་པའི་རྐྱེན་དུ་
འགྱུར་བའི་བར་ཆད་དོ། །གསུམ་པ་ཁྱད་པར་དུ་འགྱུར་བའི་བར་
ཆད་ཞེ་དྲུག་ཡོད་པ་ཤཱ་ཏམ་ལས། མཛེ་དང༌། འབྲུམ་བུ་འབྲུ་ཆེན་པོ་
དག་ཡོད་པའི་འ བྲས་དང༌། འབྲུམ་བུ་ཕྲ་མོ་དག་ཡོད་པའི་ཕོལ་
མིག་དང་། འབྲུམ་བུ་ཕྲ་མོ་དག་ཡོད་པ་དེ་དག་གི་བར་བར་དུ་རྡོལ་



146
༄༅། །གནའ་དཔེ་གཅེས་བསྡུས་དཔེ་ཚོགས།
ཞིང་རྩ་རྒྱུད་མཐོང་བའི་འབྲུམ་ཕྲན་དང༌། ལུས་ཐམས་ཅད་ལ་ལ་
ཁྲ་བོ་ཡོད་པའི་ཤ་བཀྲ་དང་། གཡན་པའམ་གཡའ་བ་རྣག་འཛག་
པའི་ཁྱི་རྡོ་དང༌། གཡན་པ་དང་འདྲ་བ་རྣག་མི་འཛག་པའི་གཡའ་
བ་དང༌། གཡའ་བ་ལས་སློག་པ་ལྡང་བས་སློག་པ་དང་། མེད་པ་
ལ་ལམ་རྐང་ཤུ་དང༌། ཁོང་སྐེམ་པའི་སྐེམ་ནད་དང༌། སོགས་སྒྲས་
བསྡུས་པ་ལུས་སོགས་སྐེམ་པ་དང་། རླུང་མཁྲིས་བད་ཀན་འཁྲུགས་
པ་ལས་དྲན་པ་ཉམས་པའམ་གདོན་གྱིས་བརླམས་པའི་བརྗེད་བྱེད་
དང༌། བཀྲིས་པའི་ནད་དམ་བཀྲེས་རྡབ་དང་། ལུས་ཐམས་ཅད་
ཀྱི་མདོག་སྐྱ་བོར་གྱུར་པའི་སྐྱ་རྦབ་དང་། རྐང་བའི་ནད་ཀྱི་བྱེ་བྲག་
རྐང་འབམ་དང་། བཤང་གཅི་གཉིས་ལམ་གཅིག་ནས་འོང་བའི་
མཚན་བར་རྡོལ་བ་དང༌། བག་ལ་ཞ་བའི་ཚུལ་དུ་ཡོད་པའི་རིམས་
དང་༌། རབ་ཏུ་གདུང་བའི་རིམས་དྲག་པོ་དང༌། ཉི་མ་གཅིག་ནས་
འབྱུང་བའི་རིམས་ཉིན་གཅིག་པ་དང༌། གཉིས་ནས་འབྱུང་བའི་
ཉིན་གཉིས་པ་དང་། གསུམ་ནས་འབྱུང་བའི་ཉིན་གསུམ་པ་དང༌།
ཉི་མ་བཞི་ནས་འབྱུང་བའི་རིམས་ཉིན་བཞི་བ་དང་། འདི་དག་ལ་
ཕྲན་ ཚེགས་ འགྲེལ་ བར་ བཤད་ ཚུལ་ གཞན་ ཡོད་ པས་ དེར་ ལྟོས།
རླུང་མཁྲིས་བད་ཀན་འཁྲུགས་པའི་འདུས་པ་དང་། ཉིན་རེ་ལ་
རིམས་ཀྱིས་ཟིན་པ་དང་འཚོ་བ་གཉིས་ཀ་བྱེད་པའི་རིམས་ཉིན་རེ་བ་
དང་། རྟག་ཏུ་འཛིན་པར་བྱེད་པའི་རྟག་པའི་རིམས་དང༌། སོས་
ཤིང་སྐྱར་ནས་འོང་བའི་རིམས་ལྡང་དུབ་པ་དང་། པགས་པའི་ནང་



༄༅། །རྗེ་ལྷ་མོའི་བློ་བཟང་ཚུལ་ཁྲིམས་རྒྱ་མཚོའི་འདུལ་བ། 147 །
ཆུ་སེར་རྣག་ཁྲག་ ཏུ་ སོང་བའི་ ཤུ་བ་དང་། བཟའ་བཏུང་དྲགས་
པས་མ་ཞུ་བའི་ནད་དམ་གསུང་པ་དང་། སྐྱིགས་བུ་དང༌། གློ་
ལུང་བ་དང༌། སྲོག་རླུང་གི་ནང་དབུགས་མི་བདེ་བ་དང་། ལྷོག་
པའི་དུག་གམ་ལྷོག་པ་དང་། ཡན་ལག་སོགས་ལ་གཟེར་ཡོད་པའི་
ཡན་ལག་ཏུ་ཟུག་པ་དང་། མ་ཞུ་བ་འདྲིལ་བའི་སྐྲན་དང་། ཁྲག་
རྒྱས་པ་ལས་བྱུང་བའི་ཁྲག་ནད་དང་། མཁྲིས་པ་རྒྱས་པ་ལས་བྱུང་
བའི་མཁྲིས་ནད་དང༌། བཤང་ཁའམ་གཞང་ཁའི་ནང་དུ་འབྲུམ་
བུའི་ནད་ཡོད་པའི་གཞང་འབྲུམ་དང་། དང་ཁ་ལོག་པས་སྐྱུག་བྲོ་
བ་དང་། གཅིན་ནད་དམ་ཆུ་འགག་པ་དང་༌། བྱ་བ་ཅི་ཡང་མ་
བྱས་ཀྱང་ལུས་དུབ་པས་ངལ་བ་དང༌། ལུས་ཚ་བ་དང༌། རྩིབས་
ལོགས་ཚ་བ་དང༌། རུས་པའི་གཏིང་ནས་ཟུག་རྔུ་ཡོད་པའི་རུས་པ་
ལ་ཟུག་པ་སྟེ་ཚིག་གིས་ཟིན་པ་ཞེ་གསུམ་དང༌། དེའི་སྟེང་དུ་ལུས་
སྦྱོར་མི་བཟོད་པ་དང་། སེམས་མྱ་ངན་སོགས་ཀྱིས་གཟིར་བ་དང་།
ལུས་སེམས་གཉིས་ཀ་ནད་ཀྱིས་གཟིར་བ་དང་གསུམ་བསྣན་པས་ཞེ་
དྲུག་བྱས་ན་ཡིག་ཆ་དང་ལས་ཆོག་ལས། འདི་ལྟ་བུ་གཞན་དག་
ཀྱང་ཞེས་པའི་དགོངས་པར་འགྲོ་ཞེས་བླ་མ་རིན་པོ་ཆེས་གསུངས་
སོ། ། བཞི་བ་སྡོམ་ལྡན་མཛེས་པའི་བར་ཆད་ལ། ལུང་ག ཞི ར།
མཁྲིག་མ་ཕན་ཆད་མེད་པའི་ལག་རྡུམ་དང༌། སོགས་སྒྲས་བསྡུས་པ་
རྐང་རྡུམ་དང༌། ལག་པའི་སོར་མོ་སྦྲུལ་གྱི་གདེངས་ཀ་འདྲ་བར་
ཟླུམ་པོར་འཇས་པ་བརྐྱང་དགུག་མི་རུང་བ་དང་། ཡ་མཆུ་མ་མཆུ་



148 ༄༅ ། །གནའ་དཔེ་གཅེས་བསྡུས་དཔེ་ཚོགས།
གཉིས་མེད་པའི་མཆུ་མེད་དང༌། ལུས་ལ་ཁབ་སོགས་ཀྱིས་གཙགས་
ཏེ་སྣག་ཚ་སོགས་ཀྱིས་ཁྱི་རྗེས་ལྟ་བུ་དོད་པའི་རྨ་མཚན་ཅན་དང་།
རྒན་ཆེས་པ་ལོ་བདུན་ཅུ་ཡན་ཆད་ལོན་པ་དང༌། གཞོན་ཆེས་པ་ལོ་
བཅོ་ལྔ་མ་ལོན་པ་བྱ་རོག་སྒྲོད་མི་ནུས་པ་དང༌། བྱ་རོག་སྐྲོད་ནུས་པ་
ལོ་བདུན་མ་ལོན་པ་དང༌། རྐང་བ་འཐེང་ཞིང་ལེབ་ལེབ་པོར་འགྲོ་
བའི་འཐེང་བོ་དང་། ལུས་ཀྱི་སྨད་དྲུད་ཅིང་བཤལ་ཏེ་འགྲོ་བའི་
སྨད་འཚལ་དང༌། བརླའི་ཕྱོགས་རླུང་བྱ་རྒོད་འགྲོས་ཀྱིས་ཉམས་
པར་གྱུར་པའོ། །ཞེས་རང་འགྲེལ་དང་ཊིཀྐ་ལས་སོ། །མིག་ཡ་གཅིག་
ཞར་བ་དང་། མཁྲིག་མའི་ཕྱོགས་ན་མཚན་མ་ཙམ་གྱི་ལག་པ་ཡོད་
ཅིང་བྱ་བ་བྱེད་མི་ནུས་པ་ལག་སོར་ཟླུམ་པོར་འཇས་པ་དང་། བྲང་
དང་སྒལ་ཚིགས་ཞོམ་པའི་སྒུར་བོ་དང་། ལུས་ཧ་ཅང་ཆུང་དྲགས་
པ་མིའུ་ཐུང་དང་། ལྐོག་མ་ལ་ལྦ་བ་ཡོད་པ་དང༌། སྨྲ་མི་ནུས་པའི་
ལྐུགས་པ་དང་། དོན་དང་བཅས་པའི་སྒྲ་མི་ཐོས་པའི་འོན་པ་དང་།
ལག་པ་གཉིས་ལག་རྟེན་ལ་བརྟེན་ནས་ཟུག་བཞིས་འགྲོ་བའི་རྟེན་
འཕྱེའམ་གྲུམ་བུ་དང་། རྐང་འབམ་དང༌། བུད་མེད་ཤས་ཆེར་
བསྟེན་པས་མཐུ་དང་གཟི་བརྗིད་ཉམས་པ་བུད་མེད་ཀྱིས་དུབ་པ་
དང༌། ཁུར་གྱིས་ངལ་ཆད་ཅིང་དུབ་པ་དང་། མི་གང་ཞིག་ལམ་
དུ་འགྲོ་དྲགས་པའི་ཕྱིར་ལམ་གྱིས་ངལ་ཆད་ཅིང་དུབ་པ་རྣམས་དང་།
གང་ཟས་མ་ཞུ་བར་ཐུར་དུ་ཇི་བཞིན་འབྱུང་བ་ཡ་ཟ་མ་ལུག་དང་།
ཡང་ན་རྐང་བ་ལྕགས་སྒྲོག་གིས་ཉམས་པ་ལྕགས་སྒྲོག་ལས་གྲོལ་ཡང་



༄༅། །རྗེ་ལྷ་མོའི་བློ་བཟང་ཚུལ་ཁྲིམས་རྒྱ་མཚོའི་འདུལ་བ། 149
བཅིངས་པ་བཞིན་དུ་འགྲོ་བ་ནི་སྒྲོག་གྲོལ་ཞེས་བྱའོ། །ཞེས་ཊཱིཀྐ་ལས་
སོ། །ལང་ཚོ་ལ་མ་བབས་པར་རྒས་ཉམས་དོད་པའི་གཏའ་གམ་དང་
ཉེར་བཞི་ཡོད་ལ། ཕྲན་ཚེགས་ལས། ཡུང་བས་ཁ་བསྒྱུར་བ་ལྟ་
བུའི་སྐྲ་སེར་དང༌། སོགས་སྒྲས་བསྡུས་པ་སེངྒེའི་སྐྲ་ལྟ་བུ་སེར་སྐྱ་
དང་། རམས་ཀྱིས་ཁ་བསྒྱུར་བ་ལྟ་བུའི་སྐུ་ལྗང་ཁུ་ཁ་དང་། ཞེས་
ཊཱིཀྐ་ལས་སོ། །མའི་མངལ་ནས་སྐྲ་དཀར་བ་དང་། སྲབ་ལ་མདོག་
སྐྱ་བས་གླང་ཆེན་གྱི་སྐྲ་འདྲ་བ་དང༌། མགོ་ཟངས་བུམ་ལྟར་སྐྲ་མེད་
པ་དང༌། མགོ་ལ་སུལ་གསུམ་མམ་བཞི་ཡོད་པ་མགོ་འབར་འབུར་
ཅན་དང་། མགོ་ཚད་ལས་ཧ་ཅང་ཆེ་བ་གླང་བོ་ཆེ་དང་། ལུས་ཧ་
ཅང་སྦོམ་པ་དང༌། འབྲས་ཀྱི་སྲུབ་གླེབས་པ་ལྟ་བུའི་ལུས་གླེབས་པ་
འདྲ་བ་དང་། བོང་བུའི་མགོ་ལྟ་བུ་དང་། ཕག་གི་མགོ་ལྟ་བུ་དང་།
མགོ་གཉིས་པ་དང༌། དཔྲལ་བ་ཡན་ཆད་མེད་པའི་མགོ་ཆུང་དང༌།
མི་གང་དག་གི་རྣ་བ་གླང་ཆེན་གྱི་རྣ་བ་འདྲ་བ་དང་། རྟའི་སྣ་བ་
འདྲ་བ་དང་། བ་ལང་གི་སྣ་བ་འདྲ་བ་དང་། སྤྲེའུའི་སྣ་བ་འདྲ་བ་
དང་། བོང་བུའི་སྣ་བ་འདྲ་བ་དང་། ཕག་གི་སྣ་བ་འདྲ་བ་དང་།
རྣ་བ་ཡ་གཅིག་པ་དང་། རྣ་བ་མེད་པ་དང་། མིག་ཙནྡན་དམར་
བོ་ལྟར་དམར་པ་དང༌། མིག་རྐོང་ཧ་ཅང་ཆེ་བ་དང་། མིག་ཆུང་
ཞིང་བཟླུམ་པ་དང༌། འུག་པའི་མིག་ལྟ་བུ་མིག་ཧ་ཅང་སེར་བ་དང༌།
མཆིང་བུ་ལྟར་འོད་འཚེར་བའི་ཤེལ་མིག་དང༌། མིག་ཆུ་བུར་ལྟ་
བུར་ཕྱི་རོལ་ཏུ་རློ་བ་དང༌། སྐྱེས་ཙམ་ནས་མིག་ཡ་གཅིག་པ་དང་།



150 ༄༅ ། །གནའ་དཔེ་གཅེས་བསྡུས་དཔེ་ཚོགས།
མིག་མེད་པ་དང་། སྣ་གླང་ཆེན་གྱི་སྣ་འདྲ་བ་དང༌། རྟའི་སྣ་འདྲ་
བ་དང་། བ་ལང་གི་སྣ་འདྲ་བ་དང་། སྤྲེའུའི་སྣ་འདྲ་བ་དང༌།
བོང་བུའི་སྣ་འདྲ་བ་དང༌། ཕག་གི་སྣ་འདྲ་བ་དང༌། སྣའི་བུ་ག་
གཅིག་པའི་སྣ་སྦུབས་གཅིག་པ་དང༌། སྣ་མེད་པ་དང་། ཀོས་ཀོ་
གླང་ཆེན་གྱི་ཀོས་ཀོ་འདྲ་བ་དང་། རྟ་ཀོས་འདྲ་བ་དང་། བ་ལང་
ཀོས་འདྲ་བ་དང་། སྤྲེའུ་ ཀོས་འདྲ་བ་དང་། བོང་ཀོས་འདྲ་བ་
དང་། ཕག་ཀོས་འདྲ་བ་དང༌། ཀོས་ཀོ་གཡས་གཡོན་གཅིག་ལས་
མེད་པའི་ཀོས་སྨྱུང་དང་། ཀོས་ཀོ་མེད་པ་དང༌། སོ་གླང་ཆེན་གྱི་
སོ་འདྲ་བ་དང་། རྟ་སོ་འདྲ་བ་དང༌། བ་ལང་གི་སོ་འདྲ་བ་དང་།
སྤྲེལ་སོ་འདྲ་བ་དང་། བོང་སོ་འདྲ་བ་དང་། ཕག་སོ་འདྲ་བ་དང༌།
སོ་བར་མེད་པར་འདུས་པའི་སོ་གཅིག་པ་དང་། སོ་གཅིག་པུ་ཀེར་
རེ་འདུག་པའི་སོ་གཅིག་པ་དང༌། སོ་མེད་པ་དང་། མགུལ་བ་ཧ་
ཅང་རིང་ཆེས་པ་དང་། མགུལ་བ་མེད་ཅིང་ ཐལ་གོང་ལ་ མགོ་་་
འབྱར་པའི་འཇིང་ནུབ་དང་། མགོ་མདུན་དུ་གུག་པས་མིག་ཕྲག་པ་
དང་མཉམ་པར་ལྟ་བའི་ཕྲག་མིག་དང༌། ཕྲག་པའི་ཕྱོགས་ཁོ་ནར་
མིག་ཡོད་པའི་ཕྲག་མིག་དང་། ལུས་ཆེས་རྒྱུར་བ་དང་། ཕོ་མཚན་
ཆད་པ་དང༌། རླིག་རླུགས་ནི་རླུང་གིས་བརླགས་པར་གྱུར་པ་ཞེས་
ཊཱིཀྐ་དང་། ཧ་ ཅང་ཆེ་བ་ཞེས་འགྲེལ་ཆུང་ལས་སོ། ། རླིག་པའི་་
འབྲས་བུ་ཡ་གཅིག་ཡོད་པ་དང་། རླིག་པ་མེད་པ་དང་། ལུས་
བོང་ཧ་ཅང་རིང་བ་དང༌། ལུས་བོང་དང་རྐང་ལག་ཧ་ཅང་ཐུང་བ་



༄༅། །རྗེ་ལྷ་མོའི་བློ་བཟང་ཚུལ་ཁྲིམས་རྒྱ་མཚོའི་འདུལ་བ། 151
དང་། ལུས་སྐེམ་པོ་དང་། རྩོལ་བ་ཆུང་ངུས་ཀྱང་དབུགས་རྫོགས་
པ་སོགས་མ་འོས་པར་ངལ་སྐྱེན་པ་དང༌། ཤ་མདོག་སྔོ་ཆེས་པ་དང༌།
སེར་ཆེས་པ་དང༌། དཀར་ཆེས་པ་དང༌། དམར་ཆེས་པ་དང༌།
རྐང་ཡོན་ནམ་གྱོལ་བོ་དང་། རྐང་བ་གཅིག་གི་སྟེང་གཅིག་འདོར་
ཞིང་འགྲོ་བ་ལུས་ཉམས་པ་སྟེ་དོན་བཞི་དང་། ལུང་ཞུ་བར། སོར་
མོ་རྣམས་འབྱར་ཏེ་སེན་མོ་གཅིག་པའམ་སོར་མོ་མ་འབྱར་བར་སེན་
མོ་གཅིག་ཁོ་ན་ཡོད་པ་སེན་མོ་གཅིག་པ་དང་། ལ་སོགས་པས་ལག་
པ་དང་དཔུང་མགོ་གཉིས་ཕྲག་པའི་ཕྱོགས་སུ་འབྱར་ཅིང་སྤྲིངས་ཡིག་
རྒྱས་བཏབ་པ་འདྲ་བའི་ལག་པ་འཇས་ཏེ་ལྟེབས་པ་དང༌། གཞོགས་
ཕྱེད་སྐེམ་པའི་གཞོགས་ཕྱེད་འཇས་པ་དང་། མགོ་ ཕོ་མཚན་གྱི་
དབྱིབས་འདྲ་བའི་མགོ་སྨྱུང་དང་། སྨྱོན་ཐབས་མཁན་གྱི་སྐྲ་ལྟར་སྒྲ་
སྒྲེ་ཅན་དང་། རྒྱབ་སྐྱུར་པོ་དང་། མདུན་དགྱེ་བོ་དང་། རྒྱབ་
མདུན་གཉིས་ ཀ་དགྱེ་སྒུར་ གྱུར་ པ་ དང་། སོར་མོ་དྲུག་ པ་དང༌།
སོར་མོ་འབྱར་བ་དང་། ལག་མཐིལ་ཙམ་ལས་སོར་མོ་མེད་པ་དང༌།
མིག་གི་པགས་པའི་ནང་དུ་རྫི་མ་སྐྱེ་བ་མིག་རྫི་མ་ནང་དུ་ཟུག་པ་དང༌།
མིག་ནེའུ་ལེའམ་སྲེ་མོང་གི་མིག་ལྟ་བུ་དང་། མིག་སེར་སྐྱ་ཟླུམ་པ་
སྲིན་པོའམ་འུག་པའི་མིག་ལྟ་བུ་དང༌། མིག་གི་ གྲྭ་ཟུར་གཡས་་་་
གཡོན་གོ་ལྡོག་པའི་མིག་ཕྱིན་ཅི་ལོག་དང༌། སྣ་གོང་མེད་པར་མིག་
གི་གཡས་གཡོན་འབྲེལ་བས་མིག་པར་འཛིངས་པ་དང༌། མིག་དྲ་བ་
དྲ་ཕྱེད་ལྟར་འཕྱང་བས་མིག་རློབ་དང་། རྫི་མ་མེད་པའི་ཤུལ་ཁྲག་



152
༄༅། །གནའ་དཔེ་གཅེས་བསྡུས་དཔེ་ཚོགས།
ལྟར་དམར་བའི་མིག་སླེའོ་དང་། མིག་གི་འབྲས་བུ་ཨུག་ཤུད་ཀྱི་རི་
མོ་ལྟར་ཟླུམ་པའི་མིག་སྙིང་གཉིས་ཡོད་པ་མིག་ཟླུམ་པོ་དང་། མིག་
སྙིང་ཧ་ཅང་ཆེ་བས་མིག་པོ་ཆེ་དང༌། འདི་ལ་འགྲེལ་ཆུང་ལས་མིག་
ཡངས་པ་དང་ཞེས་འབྱུང་ངོ༌། །མིག་གི་དབུས་ན་འཛེར་བུ་ཡོད་པའི་
འཛེར་བ་ཅན་དང༌། མིག་ཤུབ་ཅན་དང༌། མིག་འབྲུམ་བུ་ཅན་
དང་། རྣ་བ་སེར་ཆེས་པ་དང་། དཀར་ཆེས་པ་དང་། དམར་
ཆེས་པ་དང༌། རྣ་བ་གཅེའུ་འདྲ་བ་བུ་གུ་ཅན་ནམ་སྦུབས་ཅན་དང༌།
ཁྱི་རྡོ་དང་བཅས་པའི་རྟག་ཏུ་གཡའ་བ་ཆུང་ངུ་ཡོད་པ་དང་། ཤུ་བ་
རེ་གཉིས་ཙམ་སྤུངས་པ་ལྟ་བུར་ཡོད་པའི་ཁྱི་རྡོ་འཕུང་བ་འབྲིང་དང༌།
ཁྱི་རྡོ་ཆེ་བ་དང་། རླིག་པ་གཉིས་ཀྱིས་ཕོ་མཚན་གཡོགས་པས་རླིག་
པའི་ནང་དུ་ཕོ་མཚན་ནུབ་པ་དང༌། ལེགས་ཉེས་དང་བསྙེན་པར་
རྫོགས་པ་མི་ཤེས་པའི་གླེན་པ་དང་ལྕེ་གཏན་མེད་པ་དང་། སྐྱེས་
ཙམ་ནས་རྐང་པ་གཅིག་པའམ་ལག་པ་གཅིག་པ་དང་། རྐང་པ་
དང་ལག་པ་ཡེ་མེད་པ་དང༌། ཡུང་གི་ཁ་དོག་ལས་གཞན་པའི་སྐྲ་
སྔོན་དང༌། མགོ་གླང་བོ་ཆེའི་ལྟ་བུ་དང༌། མགོ་རྟའི་ལྟ་བུ་དང་།
ཁྱིའི་ལྟ་བུ་དང་། བ་ལང་གི་ལྟ་བུ་དང༌། ལུག་གི་ལྟ་བུ་དང༌། རི་
དྭགས་ཀྱི་ལྟ་བུ་དང་། ཉའི་ལྟ་བུ་དང་། སྦྲུལ་གྱི་མགོ་ལྟ་བུ་དང༌།
མགོ་ལྟག་པ་ནས་དཔྲལ་བའི་ཕྱོགས་སུ་རིང་བ་དང༌། ལུས་གཅིག་
ལ་མགོ་མང་བ་དང་། མགུལ་བ་ཁྲིམ་གཉེར་དུ་འདུག་པ་ཤིང་ཏ་
ལའི་གཉེར་མ་ལྟ་བུ་དང༌། སྐྲངས་པས་དུབ་པ་དང༌། འགྲོ་འཆག་



༄༅། །རྗེ་ལྷ་མོའི་བློ་བཟང་ཚུལ་ཁྲིམས་རྒྱ་མཚོའི་འདུལ་བ། 153
གི་སྤྱོད་ལམ་གྱིས་དུབ་པ་དང་། ཕུང་ཀྲོལ་བ་དང༌། འདི་ལ་རང་
འགྲེལ་ལས། ཕུང་ཀྲོལ་བ་ནི་རྐུན་པོ་མ་ཡིན་པར་གྱུར་བ་སྙིང་རྗེ་
མེད་པ། བསད་བྱ་གསོད་པར་བྱེད་པ་ལ་སོགས་པ་སྟེ། ཞེས་
འབྱུང་ངོ༌། ། སྔར་གྱི་ལུང་གཞིའི་ཉེར་བཞི་དང༌། ཕྲན་ཚེགས་ཀྱི་
དོན་བཞི་དང་། ཞུ་བའི་ལྔ་བཅུ་སྟེ། དེ་དག་བསྡོམས་པས་་་་
དབྱིབས་དང་ཁ་དོག་ལ་བརྟེན་པའི་མཛེས་པའི་བར་ཆད་བརྒྱ་ཞེ་
བརྒྱུད་ཡོད་དོ། ། ལུང་གཞིར་ཉེར་གསུམ་ལས་མི་གསལ་ཡང་སྔར་
ལྟར་གཞོན་ཆེས་ལ་གཉིས་བྱས་ན་རང་འགྲེལ་ཊཱིཀྐ་རིན་འཕྲེང་སོགས་
ཀྱི་དགོངས་པར་ཨེ་འགྲོ་སྙམ། ཕྲན་ཚེགས་ སུ་ཚིག་ཟིན་ལ་ དོན་
གཉིས་ལས་མི་གསལ་ཡང་། སྔར་ལྟར་སོ་གཅིག་པ་ལ་གཉིས་དང་།
ཕྲག་མིག་ལ་གཉིས་བྱས་ནས་དོན་བཞི་བྱས་ན་རིན་འཕྲེང་སོགས་ཀྱི་
དགོངས་པར་འགྲོ་ཞིང༌། ཞུ་བར་སེན་གཅིག་ནས་ཕུང་ཀྲོལ་བའི་
བར་ལྔ་བཅུ་རྩ་བའི་ཚིག་ལ་གསལ་ཡང་། རྨ་བྱའི་སྡོམ་ལས་མིག་ནི་
འུག་པ་སྲིན་པོ་ལྟ་བུ་དང༌། ཞེས་དེ་གཉིས་ སོ་ སོ་དང་། རྐང་
གཅིག་ལག་གཅིག་ལས་མེད་རྐང་ལག་མེད། །ཅེས་རྐང་གཅིག་ལག་
གཅིག་སོ་སོར་བགྲང་ནས་ཕུང་ཀྲོལ་བ་མ་བགྲང་བར་ལྔ་བཅུ་བྱས་པ་
མི་འཐད་དེ། འུག་པའི་མིག་དང་སྲིན་པོའི་མིག་དཔེ་སོ་སོ་བ་ཙམ་
ལས། དོན་སེར་སྐྱ་དང་ཟླུམ་པོ་ལས་ལོགས་སུ་མེད་པའི་ཕྱིར་ཏེ།
ཊཱིཀྐ་ལས། མིག་འུག་པའི་མིག་ལྟ་བུ་ཞེས་པ་ནི་གང་གི་མིག་འུག་
པའི་མིག་ལྟ་བུའོ། ། ཡང་ན་སེར་སྐྱ་ལ་ཟླུམ་པའི་ཕྱིར་སྲིན་པོའི་མིག་



154 ༄༅། །གནའ་དཔེ་གཅེས་བསྡུས་དཔེ་ཚོགས།
འདྲ་བའོ། །ཞེས་དང༌། མཚོ་མཆན་ལས། མིག་འུག་པའི་ལྟ་བུ་
མིག་སེར་སྐྱ་བ་ཟླུམ་པོ་སྲིན་པོའི་མིག་འདྲ་བ་དང༌། ཞེས་གསུངས་
པའི་ཕྱིར། རྐང་ལག་གཅིག་པ་སོ་སོར་བྱས་པ་མི་འཐད་དེ། དེ་
ལྟར་ན་ རྐང་ ལག་ མེད་ པའང་ སོ་ སོར་ བགྲང་ དགོས་ པའི་ ཕྱིར་ ཏེ།
ཊཱིཀྐ་ལས། མེད་པ་ཞེས་བྱ་བ་ནི་དགག་པའི་དོན་ཏེ། རྐང་བ་མེད་
པ་དང༌། ལག་པ་མེད་པའོ། ། ཞེས་གསུངས་པའི་ཕྱིར། ཞེ་ན་
ལན་གང་ཡང་མེད་དོ། །ལྔ་བཅུ་བོ་འདི་བོད་དུ་འགྱུར་བའི་ལུང་ཞུ་བ་
ན་མི་སྣང་། ཁ་ཅིག བརྒྱ་ཞེ་བརྒྱུད་ལས་རྒན་ཆེས་གཞོན་ཆེས་
ལྐུགས་པ་འོན་པ་རྐང་བམ་ཅན་དུབ་པ་བཞི་ཡ་ཟ་མ་ལུག་སྟེ་བཅུ་བོ་
དབྱིབས་དང་ཁ་དོག་ལ་སྐྱོན་ཆགས་པ་མིན་པས་ལྷག་མ་བརྒྱ་་་་
བརྒྱད་དུ་མཐའ་དཔྱོད་ལས་བྱས་ཟེར་བ་མི་འཐད་དེ། ཁྱོད་ལྟར་ན་
གླེན་པ་དང་། ཕུང་ཀྲོལ་བ་སོགས་ཀྱང་དབྱིབས་ སོགས་ལ་སྐྱོན་་
ཆགས་པ་མིན་པ་སྔ་མ་བཅུ་དང་འདྲ་བའི་ཕྱིར། རང་ལུགས་ལ་
རྒན་ཆེས་སོགས་འགྲོ་འདུག་སོགས་ཀྱི་ལུས་དབྱིབས་ལ་སྐྱོན་ཆགས་པ་
མངོན་སུམ་གྱིས་འགྲུབ་བོ། ། བར་ཆད་ཅན་དང་བར་ཆད་འགལ་
བས་མ་ནིང་མཚན་གཉིས་པ་ སོགས་བར་ཆད་མིན་པའི་ཞིབ་ཆ་ཨེ་
དགོས་དཔྱད། བརྒྱ་ཞེ་བརྒྱད་ལས་ཁ་དོག་ལ་སྐྱོན་ཆགས་པ་དུ་ཡོད་
དང་། དབྱིབས་ལ་སྐྱོན་ཆགས་པ་དུ་ཡོད་དང༌། དེ་དག་གི་བར་
ཆད་ལ་གང་འཇོག་སོགས་དཔྱད་བྱ་མང་ཡང་སླ་ཞིང་། མཐའ་་
དཔྱོད་དང་སྡོམ་ལས་བརྒྱ་སོ་བརྒྱད་ཅེས་པ་ཡི་གེ་མ་དག་གོ། རིགས་



༄༅། །རྗེ་ལྷ་མོའི་བློ་བཟང་ཚུལ་ཁྲིམས་རྒྱ་མཚོའི་འདུལ་བ། 155
སྐྱོན་གྱིས་མཛེས་པའི་ཕར་ཆེད་གསུམ་མམ་དྲུག་ཡོད་དེ། ལུང་གཞི་
ནས་གསུངས་པའི་ལྷམ་མཁན་ནམ་ཀོ་ཐག་མཁན་དང་། གདོལ་བ་
རིགས་ངན་དང་། གཡུང་བོ་ཀླ་ཀློ་དང་གསུམ་མ་མ། ལ་སོགས་
པས་བསྡུས་པ་མེ་ཏོག་འཕྲེང་རྒྱུད་ལས་གསུངས་པའི་གཤེད་མ་དང་།
སྨིག་མ་མཁན་དང༌། གཡུང་བོ་ལ་སོགས་པ་དང༌། ཤིང་རྟ་མཁན་
ལ་སོགས་པ་དང་། གསལ་ཤིང་མཁན་ལ་སོགས་པ་དང་། ཆང་
འཚོང་ལ་སོགས་པ་རིགས་ཀྱི་སྒོ་ནས་མཛེས་པའི་བར་ཆད་ཅན་དྲུག་
ཡོད་དོ། ། རྩ་བར། རབ་ཏུ་འབྱུང་བའི་ཕྱིར་ཉེ་བར་འོངས་པ་ལ་མུ་
སྟེགས་ཅན་མ་ཡིན་ནམ། ཞེས་དྲི་བར་བྱ་ཞིང་། བསྙེན་པར་
རྫོགས་པར་བྱེད་པ་དག་གིས་ཀྱང་ངོ༌། ། ཤཱཀྱ་དང་མེ་པ་རལ་བ་ཅན་
མ་གཏོགས་པ་སེམས་མགུ་བར་མ་གྱུར་པའི་མུ་སྟེགས་ཅན་རབ་ཏུ་
དབྱུང་བ་དང་བསྙེན་པར་རྫོགས་པར་མི་བྱའོ། ། ཞེས་པའི་གཞུང་
འདིའི་སྐབས་ཀྱི་བཀོལ་བ་མིང་དང་མིང་ཅན་དུ་སྦྱར་ཚུལ་ནི། ལུང་
གཞི་ལས། མུ་སྟེགས་ཅན་མ་ཡིན་ནམ། ཞེས་པ་དང་། སོགས་
སྒྲས་བསྡུས་པ་ཤཱཀྱ་དང་། མེ་པ་རལ་བ་ཅན་མ་གཏོགས་པ་སེམས་
མགུ་བར་མ་གྱུར་བའི་མུ་སྟེགས་ཅན་ཞེས་པ་བཞི་བོ་དེ་བཀོལ་བའམ་
བོར་བའི་ལྷག་མ་ཚིག་དྲུག་ལ་བཀོལ་བ་ཞེས་བཏགས་ནས་དེ་བྲན་
དང་། ཕ་མས་མ་གནང་བ་དང་། བུ་ལོན་ཆགས་པ་དང་སྤྲུལ་བ་
དང༌། མ་ནིང་དང་། རྐུ་ཐབས་སུ་གནས་པ་དང༌། མུ་སྟེགས་
ཅན་ཞུགས་པ་དང་། མ་ བསད་ པ་ དང་། ཕ་བསད་ པ་ དང་།



156 ༄༅། །གནའ་དཔེ་གཅེས་བསྡུས་དཔེ་ཚོགས།
དགྲ་བཅོམ་པ་བསད་པ་དང་། དགེ་འདུན་གྱི་དབྱེན་བྱས་པ་དང་།
དེ་བཞིན་གཤེགས་པ་ལ་ངན་སེམས་ཀྱིས་ཁྲག་ཕྱུང་བ་དང༌། མ་
རྣམ་དག་སུན་ཕྱུང་བ་དང་། ཐུན་མོང་གི་ ཕམ་པ་འཆབ་བཅས་
བྱུང་བ་དང་བཅུ་བཞི་ལ་སྦྱར་ཞིང་། ཕྲན་ཚེགས་ལས། རྒྱལ་པོས་
བཀྲབས་པ་དང༌། སོགས་སྒྲས་བསྡུས་པ་ཆོམ་རྐུན་པར་གྲགས་པ་
དང་། མཚན་གཉིས་པ་དང༌། གླེ་གདམས་པ་དང༌། རྟག་ཏུ་ཟླ་
མཚན་ཟག་པ་དང་། ཟླ་མཚན་མི་ཟག་པ་དང༌། མཚན་མ་ཙམ་
ཡོད་པ་དང་། སྔོན་རབ་ཏུ་བྱུང་བ་དང་བརྒྱུད་ལ་སྦྱར་བས་སྡོམ་
པས་ཉེར་གཉིས་ལ་སྦྱར་རོ། ། སྤྲུལ་བ་དང་སོགས་སྒྲས་བསྡུས་པ་མ་
ནིང་དང༌། རྐུ་ཐབས་སུ་གནས་པ་དང་། མུ་སྟེགས་ཅན་ཞུགས་པ་
དང་། མཚམས་མེད་ལྔ་བྱས་པ་དང་། མ་རྣམ་དག་སུན་ཕྱུང་བ་
དང༌། ཕམ་པ་འཆབ་བཅས་བྱུང་བ་བཅུ་གཅིག་པོ་དེ་ལ་མིང་ཅན་
ཚིག་དྲུག་སྦྱར་དགོས་པ་དང་། སྡོམ་པ་སྐྱེ་བའི་ཆོས་ཉིད་མེད་པ་
དང་། བསྙེལ་བར་བྱ་བའི་ཁྱད་ཆོས་བརྒྱུད་ལྡན་དུ་བཀོལ་བ་ཆད་
པ་ཡན་ཆད་དོ། ། ཞེས་སོགས་ཀྱི་གཞུང་འདིས་བསྟན་པའི་ཕྱིར་ན།
རྒྱུ་ལས་ཟློག་པ་ཁས་མི་ལེན་པ་ལ་བཀོལ་བ་སྦྱོར་བར་འདོད་པ་འཁྲུལ་
ལོ། །བཀོལ་བ་ཞེས་པ་མིང་ངོ་སྟེ་མིང་ཡིན་ལ། དེའི་མིང་ཅན་ཚིག་
དྲུག་ཡིན་ནོ། །ཚིག་དྲུག་ནི། རབ་ཏུ་དབྱུང་བའི་ཕྱིར་ཉེ་ ཕར་
འོངས་པ་ལ་མ་ཡིན་ནམ་ཞེས་དྲི། རབ་ཏུ་བྱུང་བར་བྱེད་པ་དག་
གིས་ཀྱང་མ་ཡིན་ནམ་ཞེས་དྲི། ཡིན་ཟེར་ན་རབ་ཏུ་དབྱུང་བར་མི་
。
T。



༄༅། །རྗེ་ལྷ་མོའི་བློ་བཟང་ཚུལ་ཁྲིམས་རྒྱ་མཚོའི་འདུལ་བ། 157
བྱ་ཟེར་བ་གསུམ་དང་། དེ་བཞིན་དུ་བསྙེན་པར་རྫོགས་པའི་ཕྱིར་
ཉེ་བར་འོངས་པ་ལ་མ་ཡིན་ནམ་ཞེས་དྲི། སོགས་སྒྲས་བསྙེན་པར་
རྫོགས་པར་བྱེད་པ་དག་གིས་ཀྱང་མ་ཡིན་ནམ་ཞེས་དྲི། ཡིན་ཟེར་
ན་བསྙེན་པར་རྫོགས་པར་མི་བྱ་ཞེས་པ་དང་གསུམ་སྟེ་ཚིག་དྲུག་ལ་
མིང་བཀོལ་བ་ཞེས་བཏགས་སོ། ། བསྙེན་རྫོགས་ཀྱི་སྦྱོར་བའི་ཚེ་ན།
ཁྱོད་ལག་རྡུམ་མ་ཡིན་ནམ་ཞེས་མི་དྲི་བས། བར་ཆད་ཐུན་མོང་བ་
ཡིན་ལ་དྲི་བ་ཐུན་མོང་བ་མིན་པའི་མུ་དེ་ཡིན་ལ། དེ་ལ་སོགས་པས་
གཉིས་ཀ་ཡིན་པ་མ་བསད་པ་སོགས་དང་། གང་ཡང་མ་ཡིན་པ་ལོ་
ཉི་ཤུ་མ་ལོན་པ་སོགས་མུ་གསུམ་ཡོད་ཀྱང་། བཀོལ་བ་སྦྱར་བའི་
བར་ཆད་འདིར་དྲི་ཚིག་ཐུན་མོང་པ་ཁོ་ན་དགོས་ཏེ། ཚིག་དྲུག་གི་
དོན་དྲུག་ཚང་དགོས་པའི་ཕྱིར། རྩ་བར། དགེ་བསྙེན་ཉིད་དུ་
བྱས་པའི་མཐའ་དེ་ལ་དགེ་འདུན་གྱི་ལས་ཀྱིས་གནས་པ་བྱིན་ལ་ཟླ་བ་
བཞིར་གནས་པར་བྱའོ། ། ཞེས་པའི་སྐབས་ཀྱི་གནས་པ་སྦྱིན་ཡུལ་ལ་
ཆོས་བཅུ་ལྡན་དགོས་ཏེ། སྔོན་ནི་མུ་སྟེ གས་ ཅན་ཡིན་པ་དང་།
ཤཱཀྱ་དང་སོགས་སྒྲས་མེ་པ་རལ་བ་ཅན་མིན་པ་དང་། དེ་གཉིས་
མགུ་བ་མ་བརྟགས་པར་རབ་ཏུ་འབྱིན་རུང་སྟེ། འགྲེལ་ཆུང་ལས།
ཤཱཀྱའི་རིགས་སུ་གཏོགས་པ་ན་དགྲ་ལ་ཕྱིར་མི་ནུར་བའི་དཔའ་བོ་
དང་། ཆང་མི་འཐུང་པ་དང༌། རྫུན་དང་གཡོ་རྒྱུ་མེད་པས་ན།
ཞེས་དང༌། མེ་བ་རལ་བ་ཅན་ནི། མེ་ལ་ལྷར་འཛིན་ཅིང་སྦྱིན་
སྲེག་བྱེད་པ་ལ་བརྩོན་པ་ཆ་ལུགས་རལ་བ་རིང་བོ་ཅན་ཏེ། ལྟ་བ་



158
༄༅། །གནའ་དཔེ་གཅེས་བསྡུས་དཔེ་ཚོགས།
ལས་རྒྱུ་འབྲས་ཁས་ལེན་པའོ། ། ཞེས་སོ། ། སེམས་མགུ་བ་ཡིན་པ་
དང༌། དགེ་བསྙེན་ཡིན་པ་དང་། རབ་ཏུ་དབྱུང་བར་འདོད་པ་
དང་། ཚོགས་སུ་མ་ལོངས་པ་དང་། རང་གིས་གསོལ་བ་ལན་
གསུམ་འདེབས་པ་དང་། ལ་སོགས་པས་སྔར་གནས་པ་བྱིན་པ་དང་
མ་འབྲེལ་བ་དང་། ཐ་སྙད་ལྔ་དང་ལྡན་པ་དང་། ལུས་ཐ་མལ་དུ་
གནས་པ་སྟེ་ཁྱད་ཆོས་བཅུ་དང་ལྡན་པ་ལ་སྦྱིན་པ་ཡིན་ནོ། །སྦྱིན་བྱའི་
གནས་པ་ནི། མཁན་པོས་བྱིན་པའི་གོས་དང་། དགེ་འདུན་གྱིས་
སྦྱར་བའི་ཟས་ཀྱིས་ཟླ་བ་བཞིར་གནས་པའོ། །ཁ་ཅིག་གིས། བུ་
ལོན་ཆགས་པ་ལ་བཀོལ་བ་མི་སྦྱོར་ཏེ། མིང་ཅན་ཚིག་དྲུག་ལས་མ་
ཡིན་ནམ་གྱི་ཡིན་ནམ་བསལ་ཏེ་ཤུལ་དུ་མ་ཡིན་ནམ་ཞེས་པའི་དགག་
སྒྲ་མ་རྐྱང་བ་བཞག་ནས་དེ་ལ་འགྲེང་བུ་དང་རྗེས་འཇུག་གི་ད་བྱིན་ཏེ་
ཁྱོད་ལ་ལ་ལའི་བུ་ལོན་མང་ཡང་རུང་ཉུང་ཡང་རུང་ཅུང་ཟད་ཆགས་
པ་མེད་དམ་ཞེས་མིང་ཅན་ཚིག་དྲུག་ལས་ཡིན་ནམ་ཕྱུང་བའམ་བསལ་
ནས་འགྲེང་བུ་དང་ད་གསར་དུ་འཇུག་པར་བྱས་ཤིང་། བུ་ལོན་
ཆགས་པ་ཡོད་ཟེར་ན་འཇལ་ལམ་ཞེས་པའི་དྲི་ཚིག་གི་མིང་ཅན་ལྷག་
པའི་ཕྱིར་ཞེས་ཟེར། འོ་ན་ཁྱོད་རང་ལྟར་ན་ཕ་མ་ཡིས་མ་གནང་བ་
ལ་ཡང་མཇུག་ཏུ་ཡུལ་ཐག་རིང་བ་ནི་མ་གཏོགས་སོ་ཞེས་པས་མིང་
ཅན་ལྷག་པ་དང་། གནང་ངམ་ཞེས་མ་ཡིན་ནམ་གྱི་དགག་ཚིག་
ཕྱུང་ནས་སྒྲུབ་ཚིག་བཅུག་པ་དེའི་ཕྱིར། ཕ་མས་མ་གནང་བ་དེར་
ཡང་བཀོལ་བ་མི་སྦྱོར་བར་ཐལ་བར་འགྱུ ར་རོ། ། མཚོ་ཊཱི ཀ་ལས། .
བཙ。
w。
བུ་



༄༅། །རྗེ་ལྷ་མོའི་བློ་བཟང་ཚུལ་ཁྲིམས་རྒྱ་མཚོའི་འདུལ་བ།
159
སྔར་བཅས་ལ་ཕ་མས་མ་གནང་ཡང་རབ་ཏུ་འབྱིན་དུ་གནང་བ་ན་
ཞག་བདུན་བསྲེལ་བ་འདི་གསུངས་ཀྱང་། རྗེས་བཅས་ལ་ཕ་མས་མ་
གནང་བ་རབ་ཏུ་འབྱིན་པ་དགག་པའི་ཕྱིར། མ་གནང་བ་རབ་ཏུ་
མི་འབྱིན་པས་རབ་ཏུ་མི་འབྱིན་པ་དེ་ཞག་བདུན་བསྲེལ་ཡང་དོན་
མེད་པའི་ཕྱིར་དང་། གནང་བ་ནི་འོངས་མ་ཐག་ཏུ་རབ་ཏུ་འབྱུང་
སྟེ་ཞག་བདུན་བསྲེལ་མི་དགོས་པའི་ཕྱིར་ཞེས་ཞག་བདུན་བསྲེལ་བ་བ
ཀག་ཀྱང་། མཚོ་མཆན་ཆེན་མོ་ལས། རབ་ཏུ་དབྱུང་བར་འདོད་
པ་ཕ་མ་གསོན་ཞིང་ཕ་མ་དེ་གཉིས་ཀྱིས་སམ་གང་རུང་གཅིག་གིས་
རབ་ཏུ་འབྱུང་བར་མ་གནང་བ་ཡུལ་ཐག་མི་རིང་བ་ནི་འདྲི་ཞིང་རྒེད་
པ་འོང་ངམ་མི་འོང་བརྟག་པའི་ཕྱིར་ཞག་བདུན་རབ་ཏུ་མི་འབྱུང་
བར་བསྲེལ་བར་བྱའོ། ། ཞེས་འབྱུང་བས་ཀུན་མཁྱེན་མཚོ་སྣ་བའི་
དགོངས་པ་དངོས་གང་ཡིན་དཔྱད། ཡུལ་ཐག་རིང་ཐུང་གི་ཚད་
ལུང་ལས། ཡུལ་ཐག་རིང་བ་ཕ་མའི་གཏམ་ཡང་མི་ཐོས་ལ། ཞེས་
གསུངས་ ཤིང༌། དེ་ མཚོན་ ཙམ་ ཡིན་ ཏེ། འགྲེལ་ ཆུང་ ལས།
ཡུལ་ཐག་རིང་བའི་ཚད་ནི་ཕ་མས་དགུག་པར་ཉམས་ཀྱིས་མི་ལྕོགས་
ཤིང་། མཐུས་མི་ཁུགས་པ་ཙམ་ལ་བྱའོ། ། ཞེས་པ་ལྟར་རོ། ། དྲི་
ཚུལ་ལུང་དང་མདོ་རྩ་འགྲེལ་ལས། རབ་བྱུང་བསྙེན་རྫོགས་གཉིས་
ཀའི་སྐབས་སུ་ཕ་མས་གནང་ངམ་ཞེས་སྒྲུབ་ཚིག་ཏུ་དྲི་བར་གསུངས་
ལ། ཀརྨ་ཤཱ་ཏམ་ལས། ། རབ་བྱུང་གི་སྐབས་སུ་ཕ་མས་མ་གནང་བ་
མ་ཡིན་ནམ་ཞེས་དགག་ཚིག་ཏུ་དྲི་བར་གསུངས་སོ། །བུ་ལོན་གྱི་



160
༄༅། །གནའ་དཔེ་གཅེས་བསྡུས་དཔེ་ཚོགས།
བདག་པོ་མི་ཡིན་པ། གསོན་པོར་གནས་པ། ཡུལ་ ཐག་ཉེ་བ།
དེ་འམ་དེ་ལས་དབང་ཆེ་བས་མ་གནང་བ། འཇལ་དགོས་པ་དང་།
འཇལ་བར་ཁས་མི་ལེན་ནམ་ལེན་ཡང་མི་འཁོར་བའམ་འཇལ་མི་ནུས་
པའི་བུ་ལོ ན་ཆ ག ས་ པ་ཆོས་དྲུ ག་ ལྡན་རབ་ ཏུ་དབྱུང་མི་རུང་སྟེ།
འགྲེལ་ཆུང་ལས། ཕྱིས་འཇལ་བར་ཁས་ལེན་ཅིང་། ཕྱིས་འཁོར་
བ་ཙམ་གྱི་ཚོད་ན་རབ་ཏུ་དབྱུང་། ཞེས་སོགས་གསུངས་པའི་ཕྱིར།
དེའི་དང་བོ་བཞི་ནི། ཕ་མས་མ་གནང་བ་གཉིས་ལ་སྦྱར་དགོས་ཏེ།
ཕ་མ་གསོན་པོར་གནས་པ་དང་། མི་ཡིན་པ་དང༌། ཡུལ་ཐག་ཉེ་
བ་དང་། དེའམ་དེ་ལས་དབང་ཆེ་བས་མ་གནང་བ་བཞི་ཚང་་་་
དགོས་པའི་ཕྱིར་ཏེ། ཞུ་བ་ལས། ཕ་མས་མ་གནང་བ་བསྙེན་པར་
རྫོགས་པར་བགྱིས་ཀྱང་ནོངས་པར་མི་འགྱུར་བ་མ་མཆིས་སམ། ཨུ་
བ་ལི་ཡོད་དེ། དེའི་ཕ་མ་དུས་ལས་འདས་པའམ། བྱོལ་སོང་ངམ།
ཇོ་བོས་གནང་བར་གྱུར་པའོ། །ཞེས་དང་། ཡུལ་ཐག་རིང་བ་ནི་མ་
གཏོགས་སོ། ། ཞེས་གསུངས་པའི་ཕྱིར། གཉིས་པ་མཐུན་རྐྱེན་ལྔ་
ཡོད་དེ། ཐུབ་བསྟན་ཕྱི་དོར་ལས། མཐུན་རྐྱེན་ལྔ་ནི། ཐུག་
དང་། རྒྱུད་དང་། རྟགས་དང༌། བསམ་པ་དང་། ཆོ་ག་
མཐུན་པའི་རྐྱེན་ནོ། ། ཞེས་པ་ལྟར་ལྔ་ཡོད་པའི་ཕྱིར། དང་བོ་
སྐྱབས་འགྲོའི་ཡུལ་ནི། སངས་རྒྱས་ཀྱི་དོད་སྟོན་པའི་སྐུ་གཟུགས་
བཞུགས་པ། ཆོས་བསླབ་པ་ལ་ནན་ཏན་བྱེད་པ་དང་ལས་ཀྱི་ཆོ་ག་
ཡོད་པ། དགེ་འདུན་ནི། མཁན་སློབ་སོགས་ཏེ། ཉེས་མེད་



༄༅། །རྗེ་ལྷ་མོའི་བློ་བཟང་ཚུལ་ཁྲིམས་རྒྱ་མཚོའི་འདུལ་བ། 161
ཕུན་ཚོགས་ཀྱི་མཁན་པོ་དང་། གནས་ཀྱི་སློབ་དཔོན་སོགས་ལ་་
བསྙེན་པར་རྫོགས་ནས་སྡོམ་རྒྱུན་རྣམ་དག་བར་མ་ཆད་པར་ལོ་བཅུ་
ལོན་པ་བཙུན་པ་བརྟན་པའི་ཡོན་ཏན་དང་། ལྔ་ཚན་ཉེར་གཅིག་
པོ་གང་རུང་དང་ལྡན་ཞིང་། ཁ་སྐོང་གི་ཆོས་བཅུ་གསུམ་དང་ལྡན་
པ་ཞེས་པར་དགོས་ཏེ། ཊཱིཀྐ་སོགས་ཀྱི་དགོངས་པའོ། ། གཉིས་པ་
རྒྱུད་མཐུན་པའི་རྐྱེན་ནི། ཚོགས་སུ་མ་ལོངས་ཤིང་སྔོན་དགེ་ཚུལ་
སློང་གི་སྡོམ་པ་ཐོབ་ལ་ཕམ་པ་འཆབ་བཅས་ཀྱིས་ཉ མས་པ་མིན་པ་
དང་། གསུམ་པ་རྟགས་མཐུན་པའི་རྐྱེན་ནི། ཁྱིམ་པའི་རྟགས་
སྤངས་ཤིང་རབ་ཏུ་བྱུང་བའི་ཆ་ལུགས་འཛིན་པ་དང་། བཞི་བ་
བསམ་ པ་ མཐུན་ པའི་ རྐྱེན་ ནི། ཁྱད་ པར་ ལྔ་ ལྡན་ དགོས་ ཏེ།
བསམ་པ་རང་བཞིན་དུ་གནས་པ་དང་། སྙིང་ནས་སྡོམ་པ་དེ་ཐོབ་
པར་འདོད་པ་དང་། ཐོབ་དུས་ཤེས་པ་དང༌། ངེས་པ་ལྔ་དང༌
བྲལ་བ་དང་། ངེས་འབྱུང་གི་བསམ་པ་དང་ལྡན་པ་ལྔ་དགོས་པའི་
ཕྱིར། ཐུབ་བསྟན་བྱི་དོར་དང་མཐའ་དཔྱོད་སོགས་སུ་གསལ་བས་
ཤེས་བྱེད་མ་སྤྲོས། རང་གི་རྣམ་བཤད་དང་། ཊཱིཀྐ་དང་། དྲི་བ་
རྒྱ་ཆེན་འགྲེལ་སོགས་ལས་ངེས་འབྱུང་གི་བསམ་པ་བརྟན་པོ་དགོས་
པར་གསུངས་པའི་དོན། བྱང་རྡོར་སོགས་ཀྱིས་ངེས་འབྱུང་བརྟན་
པོ་ལ་སྒོམ་བྱུང་དགོས་ཟེར་བ་མི་འཐད་དེ། སོ་ཐར་གྱི་ཚུལ་ཁྲིམས་
ལ་གནས་ནས་དེ་རྗེས་ཐོས་བསམ་གྱིས་སྒོམ་པ་ལ་གཞི་ནས་སྦྱོར་
དགོས་པ་དུ་མ་ཡོད་པའི་ཕྱིར་ཏེ། མཛོད་ལས། ཚུལ་གནས་ཐོས་



。
。
。
162 ༄༅། །གནའ་དཔེ་གཅེས་བསྡུས་དཔེ་ཚོགས།
དང་བསམ་ལྡན་པས། ། སྒོམ་པ་ལ་ནི་རབ་ཏུ་སྦྱོར། ། ཞེས་གསུངས་
པའི་ཕྱིར། ལུང་རིགས་གཏེར་མཛོད་ལས། ངེས་འབྱུང་གི་་་་་
བསམ་པ་བརྟན་པོ་མེད་ན་སྡོམ་པ་མི་སྐྱེ་ཟེར་བ་ཡང་མི་འཐད་དེ།
གླེང་གཞི་ལྟར་བུ་དང་ཆུང་མ་དང་རྒྱལ་སྲིད་ཀྱི་ཆེད་དུ་སྡོམ་པ་གཏོང་
བའི་དགེ་སློང་ཡོད་པ་གང་ཞིག་བརྟན་པོ་ཡོད་ན་རྒྱལ་སྲིད་སོགས་ཀྱི་
ཕྱིར་དུ་མི་གཏོང་དགོས་པའི་ཕྱིར་ཏེ། དེའི་ཆེད་དུ་གཏོང་བ་ཐར་
བློ་མི་བརྟན་པའི་རྟགས་ཡིན་པའི་ཕྱིར། ཁ་ཅིག་སོ་ཐར་གྱི་སྡོམ་པ་
སྐྱེ་བ་ལ་ངེས་འབྱུང་མི་དགོས་པ་ལ་ཀུན་དགའ་བོའི་ཚ་བོ་གཉིས་ལྟོ་
ཕྱིར་རབ་ཏུ་བྱུང་བ་དང་། ཉེ་སྡེ་སྲོག་སྐྱོབ་པའི་ཆེད་དུ་རབ་ཏུ་བྱུང་
བ་དང་། འཆར་ཀ་སྟོན་པའི་ངོ་མ་ལྡོག་པར་རབ་ཏུ་བྱུང་བ་དཔེར་
བྱེད་པ་བསོད་གྲགས་པའི་འདུལ་བ་དང་། རྗེ་བཙུན་པའི་མུ་ཏིག་
འཕྲེང་བ་སོགས་ལས་ཀུན་དགའ་བོའི་ཚ་བོ་སོགས་ལ་སྡོམ་པ་ལེན་
དུས་ངེས་འབྱུང་མེད་པ་མི་འཐད་དེ། དེ་དུས་ལ་མ་ཞུགས་གང་
ཟག་ཡིན་པའི་ཕྱིར་ཏེ། སྲིད་པ་ཐ་མ་བ་ཡིན་པའི་ཕྱིར། ཁྱབ་སྟེ།
མཛོད་ལས། མྱུར་བ་སྲིད་པ་གསུམ་གྱི་མཐར། །ཞེས་གསུངས་པའི་
ཕྱིར། ཞེས་པའི་ལུང་གིས་བཀག་མོད། །དེ་མི་འཐད་དེ། སྤྱིར་
བཏང་དང་ད མིགས་བསལ་གྱིས་གང་ཟག་དབང་པོ་རྣོ་རྟུལ། རེ་
གཉིས་མི་འདྲ་བའི་ཁྱད་པར་མེད་པ་ཨེ་མ་ཧོ་སྟེ་ངོ་མཚར་བའི་བཤད་
པ་ཡིན་པའི་ཕྱིར་ཏེ། དབང་རྣོན་འགའ་ཞིག་གིས་ཉན་ཐོས་ཀྱི་ཐར་
བ་ཐོབ་པ་ལ་ཚེ་གསུམ་མི་དགོས་པའི་ཕྱིར་ཏེ། ཚེ་གཉིས་ཙམ་གྱིས་



༄༅། །རྗེ་ལྷ་མོའི་བློ་བཟང་ཚུལ་ཁྲིམས་རྒྱ་མཚོའི་འདུལ་བ། 163
ཐར་ བ་ ཐོབ་ པ་ ཡོད་ པའི་ ཕྱིར། དེར་ ཐལ། མཛོད་ རྩི་ བར།
དངོས་གཞིའི་དེ་ཉིད་ལ་བདེན་མཐོང༌། །ཞེས་དང༌། རྒྱལ་སྲས་མ་
ལས། གང་གི་ཚེ་སྔ་མ་ ལ་ ཐར་བའི་ཆ་དང་མཐུན་པའི་ཚོགས་་་
བསགས་པ་དེ་ནི་ཚེ་གཅིག་ཁོ་ན་ལ་ཡང་ངེས་པར་འབྱེད་པའི་ཆ་དང་
མཐུན་པ་རྣམས་དང་འཕགས་པའི་ལམ་སྐྱེད་པར་བྱེད་དོ། ། ཞེས་
གསུངས་པའི་ཕྱིར་དང་། ཆེས་མྱུར་བ་ཚེ་གཅིག་གིས་ཀྱང་ཐོབ་པ་
ཡོད་པར་སྐུ་བར་བའི་མཛོད་ཀྱི་ཟིན་བྲིས་ལས་གསུངས་པ་ལྟར་མིན་
པའི་ཕྱིར། རང་ལུགས་ལ། སོ་ཐར་གྱི་སྡོམ་པ་ལ་ཀུན་སློང་ངེས་
འབྱུང་ངེས་པར་དགོས་ཤིང༌། དེ་ཡང་བསླབ་བྱ་གནམ་རྩེ་ལྡིང་མར།།
སྐྱབས་འགྲོའི་བརྡའ་སྦྱར་བའི་གོ་བ་བརྟན་པོ་ལ་བྱེད་ཅེས་གསུངས་པ་
ལྟར། ཐོས་ བྱུང་ གི་ངེས་ འབྱུང༌ ཤུགས་ དྲག་ པས་ ཀྱང་ རུང་ ལ།
སྤྱིར་ངེས་འབྱུང་ལ། རྒྱུད་བླ་དར་ཊཱིཀ་ལས། ཁྱབ་པ་འདུ་བྱེད་ཀྱི་
སྡུག་བསྔལ་གྱིས་ཡིད་འབྱུང་བས་ཀུན་ནས་བསླང་བའི་ཐར་བ་དོན་དུ་
གཉེར་བ་ནི་ངེས་འབྱུང་གི་བསམ་པ་ཡིན་ལ། ཞེས་གསུངས་ཤིང༌།
ལམ་རིམ་ལས། འཁོར་བའི་མཚན་ཉིད་ཞིབ་ཏུ་ཤེས་པར་བྱས་པ་ན་
དེ་འདོར་འདོད་དང༌། དེ་རྣམས་ཉེ་བར་ཞི་བ་ལ་ཐོབ་འདོད་བྱུང་
བ་ཙམ་ནས་ངེས་འབྱུང་གི་བསམ་པ་ཡིན་མོད་ཀྱང་། ཞེས་འབྱུང་
ལ། ཐུབ་བསྟན་བྱི་དོར་ལས། འདི་ལ་སྔོན་གྱི་སློབ་དཔོན་ཁ་ཅིག་
ཐོག་མར་སྡོམ་པ་ལེན་པའི་ཚེ་ངེས་འབྱུང་གི་བསམ་པ་མ་སྐྱེས་ཀྱང༌།
ཕྱིས་ངེས་འབྱུང་གི་བསམ་པ་སྐྱེས་པ་ན་སྔར་གྱི་ཚུལ་ཁྲིམས་དེ་ཡང་



164 ༄༅ ། །གནའ་དཔེ་གཅེས་བསྡུས་དཔེ་ཚོགས།
ངེས་འབྱུང་གི་བསམ་པས་ཟིན་པས་ངེས་འབྱུང་གི་ཚུལ་ཁྲིམས་ སུ་
འགྱུར་ཏེ། དཔེར་ན་གཅུང་དགའ་བོས་དང་བོར་སྟོན་པའི་བཀས་
མི་འདོད་བཞིན་དུ་ སྡོམ་པ་བླངས། ཞེས་ སོགས་དང༌། སློབ་་་
དཔོན་ཁ་ཅིག་ནི་དེ་ལ་ཡང་བཅོམ་ལྡན་འདས་ཀྱིས་བྱིན་གྱིས་རླབས་
ཀྱིས་ངེས་འབྱུང་གི་བསམ་པ་ཅུང་ཟད་ཅིག་སྐྱེས་པ་ཡིན་ནོ། ། ཞེས་
འཆད་མོད། དེ་ནི་བསྒྲུབ་དཀའ་བར་སྣང་སྟེ་ སྔ་མ་ཉིད་བཟང་
ངོ༌། །ཞེས་བཞེད་ཚུལ་སྔ་མ་འཐད་པར་གསུངས་ཀྱང་རང་ལུགས་ལ་
ཕྱི་མ་འཐད་པ་ཀུན་མཁྱེན་རིན་པོ་ཆེའི་དགོངས་པ་ཡིན་ཀྱང་སྔར་
དྲངས་པ་རྣམས་དང་རིན་འཕྲེང་མཚོ་ཊཱིཀ་སོགས་གཞུང་ཆེན་མོ་་་
རྣམས་གུང་བསྒྲིགས་ཏེ་དཔྱད་དགོས་མང་ངོ་། །མཐུན་རྐྱེན་ལྔ་བ་ཆོ་
ག་ཕུན་སུམ་ཚོགས་པའི་རྐྱེན་ལ་སྦྱོར་དངོས་རྗེས་གསུམ་ལས་སྦྱོར་བ་
བཤད་ཟིན་ཅིང་། དངོས་གཞིའི་ཆོ་ག་སྐྱབས་འགྲོ་རྩོམ་བྱེད་དུ་བྱས་
ནས་ དགེ་ཚུལ་དུ་ཁས་ལེན་ པའི་ཚིག་ ལན་ གསུམ་ བརྗོད་ པ་ དང་།
མཇུག་ཏུ་ ཐབས་ལེགས་བྱ་བ་དེ་ཡིན་པའི་ཕྱིར། སྡོམ་པ་སྐྱེ་དུས་
ཡོད་དེ། ཆོ་ག་ལན་གསུམ་པའི་སྐྱབས་སུ་མཆིའོ་ཡན་ཆད་སྐྱབས་
བརྗོད་པ་དང་། བདག་མིང་འདི་ཞེས་བགྱི་བ་དགེ་ཚུལ་དུ་ཞེས་པ་
བདག་བརྗོད་པ་རྫོགས་ནས་སློབ་དཔོན་གྱིས་བཟུང་དུ་གསོལ་ཞེས་
གཞན་བརྗོད་པའི་ཚེ་ན་སྐྱེ་བའི་ཕྱིར་ཏེ། རྩ་བར། དེ་ཚེ་སློབ་
དཔོན་དུ་གྱུར་པ་དཔེར་མཛད་དེ་གསུངས་པའི་ཕྱིར་ཏེ། རྩ་བར།
དཔེར་ན་གཞན་བརྗོད་པའི་དུས་ན་དགེ་ཚུལ་ཉིད་བཞིན་ནོ། ། ཞེས་
too io
པ



༄༅། །རྗེ་ལྷ་མོའི་བློ་བཟང་ཚུལ་ཁྲིམས་རྒྱ་མཚོའི་འདུལ་བ། 165
དང༌། ཊཱིཀྐ་ལས། བདག་ཇི་སྲིད་འཚོའི་བར་དུ་ཞེས་བྱ་བའི་འོག་
ཏུ་སློབ་དཔོན་གྱིས་ཞེས་བྱ་བའི་སྒྲ་བརྗོད་པའི་གོང་དུ་ཞེས་བྱ་བའི་ཐ་
ཚིག་གོ། ཞེས་གསུངས་པའི་ཕྱིར། དགེ་ཚུལ་འདི་ལ་ཆོ་ག་ལན་
དང་བོ་གཉིས་ལ་བཙུན་པའམ་མཁན་པོ་ཞེས་དང༌། ཐ་མ་ལ་སློབ་
དཔོན་གྱིས་བཟུང་དུ་གསོལ་ཞེས་ཚིག་བསྒྱུར་དགོས་པར་ལས་ཆོག་
སོགས་སུ་གསལ་ཞིང་། དགེ་སློང་ལ་བརྗོད་པ་གསུམ་ཀའི་མཆི་སྟེ་
ཡན་ཆད་བསྒྲུབ་བྱའི་དངོས་པོ་བརྗོད་པ། དེ་ནས་གསོལ་ན་ཞེས་
པའི་བར་བསྙེན་པར་རྫོགས་པའི་བྱ་བ་བརྗོད་པ། དེའི་སླད་དུ་དགེ་
འདུན་གྱིས་མན་ཆད་བྱེད་པ་བརྗོད་པ་གསུམ་འདྲ་བས་ཚིག་བསྒྱུར་
དགོས་པ་མེད་དོ། ། བདེ་ལེགས་ཉི་མ་དང་བློ་གྲོས་ལེགས་བཟང་་་
སོགས་ ཀྱིས་ སངས་ འཕགས་ སངས་ རྒྱས་ དཀོན་ མཆོག་ དང་།
འཕགས་པ་རྣམས་དགེ་འདུན་དཀོན་མཆོག་ཡིན་ཏེ། དེ་དག་གི་
རྒྱུད་ཀྱི་ལམ་བདེན་རྣམས་དེ་དག་སངས་རྒྱས་དང༌། དགེ་འདུན་
དཀོན་མཆོག་ཏུ་བྱེད་པའི་ཆོས་ཡིན་པའི་ཕྱིར་ཟེར་བ་མི་འཐད་དེ།
སངས་རྒྱས་དང་དགེ་འདུན་དུ་བྱེད་པའི་ཆོས་ཡིན་ཀྱང་སངས་རྒྱས་
དཀོན་མཆོག་དང་དགེ་འདུན་དཀོན་མཆོག་ཏུ་བྱེད་པའི་ཆོས་ཞེས་
གཞུང་ཚད་ལྡན་དག་ལས་མི་འབྱུང་བའི་ཕྱིར་ཏེ། མཛོད་རྩ་བར།
སངས་རྒྱས་དགེ་འདུན་བྱེད་པའི་ཆོས། །མི་སློབ་གཅིག་དང་གཉིས་
ཀ་དང་། །ཞེས་གསུངས་པའི་ཕྱིར། ལུང་རིགས་གཏེར་མཛོད་ལས།
བསྒྲུབ་བྱ་ལ་དགེ་བསྙེན་བར་མ་རབ་བྱུང་དགེ་ཚུལ་བསྙེན་རྫོགས་ཀྱི་



166
༄༅། །གནའ་དཔེ་གཅེས་བསྡུས་དཔེ་ཚོགས།
སྡོམ་པ་འབོགས་པ་ལ། གསུམ་མན་ཆད་དུ་གནས་དགོས་ཀྱི། དེ་
ལས་ལྷག་པ་ལ་ ལྷན་དུ་སྡོམ་པ་ཕོག་ཀྱང་མི་སྐྱེ་སྟེ། ཚོགས་ཀྱིས་་
ཚོགས་ལ་ལས་མི་འཆགས་སོ། ། ཞེས་པ་དྲངས་ནས་གསུངས་པ་ལྟར།
དགེ་ཚུལ་སོགས་ལའང་སུམ་ཚན་བྱེད་དགོས་པ་ ཡོངས་དག་དང་་་་
དབྱར་ཁས་ལེན་ལ་སུམ་ཚན་བྱེད་པའི་ཕྱག་ལེན་གྱིས་ཀྱང་འགྲུབ་པའི་
ཕྱིར་ཞེས་བླ་མ་རིན་པོ་ཆེས་གསུངས་སོ། །དགེ་སློང་ཕ་མ་གཉིས་དང་།
དགེ་སློབ་མའི་སྡོམ་པ་གསུམ་དགེ་འདུན་ལས་ཐོབ་ལ། གཞན་་་་
རྣམས་གང་ཟག་ལས་འཐོབ་སྟེ། མཛོད་རང་འགྲེལ་ལས། དགེ་
སློང་དང་། དགེ་སློང་མ་དང་། དགེ་སློབ་མའི་སྡོམ་པ་རྣམས་ནི་
དགེ་འདུན་ལས་སོ། ། གཞན་དག་ནི་གང་ཟག་ལས་སོ། ། ཞེས་་་་་་
གསུངས་པའི་ཕྱིར། བསྙེན་རྫོགས་ལ་མཁན་སློབ་མ་སྦྲགས་ཚེ་་་་
མཁན་པོ་ལ་རྣམ་དག་གི་ཡིད་ཆེས་ཡོད་ན་མཁན་པོ་མ་དག་ཀྱང་སྡོམ་
པ་སྐྱེ་ལ། ལས་སློབ་དང་ཁ་སྐོང་གི་དགེ་འདུན་ལ་དམིགས་བསལ་
མེད་པས་བཤགས་བསྡམས་བརླབས་གསུམ་གང་ཡང་མ་བྱས་པའི་
བསྡམ་བྱའི་ཉེས་བྱས་ ཡན་ ཆད་ ཀྱིས་ དག་ པ་ངེས་ པར་དགོས་ ཏེ།
ཐུབ་བསྟན་བྱི་དོར་ལས། དེ་ལྟར་ན་མཁན་པོ་མེད་པ་དང་། ཡོད་
ཀྱང་ཚུལ་ཁྲིམས་དང་མི་ལྡན་པ་ལ་ལྡན་པར་ཡིད་ཆེས་ན་སྡོམ་པ་སྐྱེ་
བར་གྲུབ་བོ། །དེས་ན་བསྙེན་རྫོགས་ཀྱི་རྒྱུའི་གཙོ་བོ་ལས་ཀྱི་ཁ་སྐོང་གི་
དགེ་འདུན་ལ་དག་ཐེར་དང་ལས་འཆགས་མི་འཆགས་སོགས་ཀྱི་རྣམ་
བཞག་ཅི་ཡང་མི་བྱེད་པར། མཁན་པོ་རྒྱུད་དག་མ་དག་འབའ་ཞིག་



༄༅། །རྗེ་ལྷ་མོའི་བློ་བཟང་ཚུལ་ཁྲིམས་རྒྱ་མཚོའི་འདུལ་བ། 167 །
གི་རྣམ་གཞག་རྩི་བ་ནི། འདུལ་བ་མི་ཤེས་པའི་བླུན་པོའི་རྣམ་ཐར་
འབའ་ཞིག་ཡིན་ནོ། །ཞེས་དང༌། ངེས་པར་དགེ་འདུན་གྱིས་ལས་
བྱས་ཤིང་འཆགས་པ་ལ་ལྟོས་ཀྱི། དེ་ལས་གཞན་དུ་སྐྱེ་མི་སྲིད་ལ།
ཞེས་དང་། དེའི་ཕྱིར་ད་ལྟའི་བསྙེན་རྫོགས་སོགས་ཀྱི་ལས་གྲལ་དུ་
ཕམ་པ་བྱུང་བ་སླར་ཡང་བསྐྱར་ནས་བསྙེན་རྫོགས་བླངས་པའི་ལུགས་
སུ་བྱས་པ་འཁོད་པ་དག་ལྟ་ཅི་སྨོས། ལྟུང་བ་མི་མཐུན་པ་དུ་མ་
འདུས་པ་དག་ལ་ལྟུང་བ་ཐུན་མོང་བ་བྱིན་གྱིས་རློབ་པའི་ལས་མི་་
འཆགས་ཤིང་། དེ་མ་ཆགས་པ་ན་བསྙེན་རྫོགས་སོགས་ཀྱི་ལས་་
དངོས་གཞི་མི་འཆགས། དེ་མ་ཆགས་ན་སྡོམ་པ་མི་སྐྱེ་བས་ཆོ་གའི་
གཟུགས་བརྙན་ཙམ་འབའ་ཞིག་ཏུ་ཟད་པས། རྒྱལ་བའི་བསྟན་པ་
ལ་གཅེས་པར་ལྟ་བ་དག་གིས་ལེགས་པར་བརྟག་པར་བྱོས་ཤིག་ཅེས་
གསུངས་པའི་ཕྱིར། དེའི་ཕྱིར་ཐོག་མར་གསོ་སྦྱོང་ལྟར་གྱི་ཕྱིར་་་
བཅོས་ངེས་པར་དགོས་ཏེ། རབ་བྱུང་གི་གཞི་ལས། དགེ་སློང་
གང་དག་དེ་ལས་ཀྱི་གནས་སུ་འཇུག་པར་འགྱུར་བ་དེ་དག་གིས་ཀྱང་
དེར་འདུ་བར་འགྱུར་པའི་ཚེ་ཟླ་བ་ཕྱེད་འདས་པའི་ཉེས་པ་བསྡམ་
པར་བྱ་བ་དང་། བཤགས་པར་བྱ་བ་དང་། བྱིན་གྱིས་བརླབ་པར་
བྱ་བ་དག་ལ་སོ་སོར་བརྟགས་པར་བྱ་ཞིང༌། ཉེས་པ་ཤེས་པ་་་་་
བསྡམས་པའམ་བཤགས་པས་བྱིན་གྱིས་བརླབས་པས་ཕྱིར་བཅོས་ཏེ་
འདུ་བར་བྱའོ། ། ཞེས་གསུངས་པའི་ཕྱིར། དེ་ལ་འགའ་ཞིག་གིས་
ལས་ཆོག་ལས། ལག་ལེན་ལ་འདུས་ནས་ལྟུང་བཤགས་དང་སྤྱི་་་



168 ༄༅ ། །གནའ་དཔེ་གཅེས་བསྡུས་དཔེ་ཚོགས།
བཤགས་སོགས་བཏོན་ནས་མཐོང་སྡོམ་དྲི་ལན་བྱ། ཞེས་གསུངས་
པས་ལྟུང་བཤགས་སྤྱི་བཤགས་ཙམ་གྱིས་ཆོག་ཟེར་བ་ཤིན་ཏུ་མི་འཐད་
དེ། ལས་ཆོག་ལས་ཀྱང་། དེ་རྣམས་ཀྱིས་ཀྱང་བཤགས་བསྡམས་
སོགས་ ཀྱིས་ རྒྱུད་ དག་ པར་ བྱས་ ཏེ་ འདུ་ དགོས་ལ། ཞེས་ དང་།
ཐུབ་བསྟན་བྱི་དོར་ལས། འདུལ་བའི་གཞུང་ལུགས་ནས་ཇི་ལྟར་
གསུངས་པའི་ལྟུང་བ་རང་རང་གི་ཕྱིར་བཅོས་ལ་མཁས་པར་བྱས་ནས་
ཆོ་ག་བཞིན་དུ་བཤགས་ཡུལ་མཚན་ཉིད་དང་ལྡན་པའི་དྲུང་དུ་་་
བཤགས་པ་དགོས་ཀྱི་ལྟུང་བཤགས་ སོགས་ སྟོབས་བཞི་ཚང་བའི་
བཤགས་པ་གཞན་གྱིས་འདུལ་བ་ནས་གསུངས་པའི་ལྟུང་བ་རྣམས་
ཀྱིས་སྐྱེ་བ་ཕྱི་མ་ལ་རྣམ་སྨིན་སྡུག་བསྔལ་མྱོང་དགོས་པའི་ནུས་པ་བྱུང་
བར་ནུས་ཀྱང་རྒྱུད་ལྟུང་བ་མེད་པར་བྱེད་མི་ནུས་པས། ཞེས་་་་་
གསུངས་པའི་ཕྱིར། ལས་ཆོག་ཚིག་ཕྱེད་ཀྱང་མ་འཁྲུལ་བར་བློ་ནས་
ཐོན་པ་དགོས་ཏེ། ཐུབ་བསྟན་བྱི་དོར་ལས། ཆོ་གའི་ཚིག་ཕྱེད་
ཀྱང་མ་འཁྲུལ་བར་བློ་ལ་ཐོན་པའི་སྒོ་ནས་དགེ་འདུན་གྱི་དབུས་སུ་
ལས་བྱེད་པ་ལ། ངེས་པར་འདུལ་བ་ལ་མཁས་པ་ཞིག་དགོས་པས་
འདུལ་བ་འཛིན་པ་ཞེས་བྱ་བའི་ཐ་སྙད་ཀྱིས་སྨོས་སོ། ། ཞེས་དང་།
ལས་ཀྱི་སློབ་དཔོན་དགེ་འདུན་གྱི་དབུས་སུ་ལས་ཀྱི་ཆོ་གའི་ཚིག་ཕྱེད་
ཀྱང་མ་འཁྲུལ་བར་བློ་ལ་ཐོན་པ་རྣམས་དགོས་པར་གསུངས་པས།
ཞེས་དང༌། ཆོ་གའི་ཚིག་ཕྱེད་ཀྱང་མ་འཁྲུལ་བར་བློ་ལ་ཐོན་པ་ལྟ་ཅི་
སྨོས། ལས་ཀྱི་ཆོ་གའི་དཔེ་ཆ་དག་པོ་ ཀློག་ པ་ཡང་མི་ཤེས་པར།



༄༅། །རྗེ་ལྷ་མོའི་བློ་བཟང་ཚུལ་ཁྲིམས་རྒྱ་མཚོའི་འདུལ་བ། 169
ཐར་ཐོར་གང་བྱུང་བཀླགས་ནས་ཆོ་ག་བྱེད་པ་ལ་ནི་ཕལ་ཆེར་ལས་མི་
འཆགས་པ་ཤ་སྟག་ཏུ་སྣང་བས། བསྙེན་རྫོགས་ཀྱི་སྡོམ་པ་གཏན་སྐྱེ་
བ་མ་ཡིན་ནོ། ། ཞེས་དང༌། བུ་སྟོན་ཐམས་ཅད་མཁྱེན་པའི་ལས་
ཊཱིཀ་ཆེན་མོ་ལས། སྐབས་གང་ཡིན་གྱི་ཆོ་ག་དེ་ཚིག་ཕྱེད་ཀྱང་མ་
འཁྲུལ་བར་བློ་ནས་ཐོན་པ་དགོས་ཏེ་ནས། དཔེ་ཀློག་གིས་ལྟ་ཅི་
སྨོས། ཞེས་གསུངས་པའི་ཕྱིར་དེས་མཚོན་འདུལ་བའི་ལས་ཐམས་
ཅད་དང་གསོ་སྦྱོང་གི་མདོ་ཡང་བློ་ནས་འདོན་དགོས་ཏེ། མདོ་རྩ་
བར། ལེགས་པར་ཐོན་པས་གདོན་ཏེ། ཚིག་ཕྱེད་ཀྱང་མ་འཁྲུལ་
བ་ཉིད་ནའོ། །ཞེས་དང་། དེའི་འགྲེལ་བར། སོ་སོར་ཐར་བའི་
མདོ་ཁ་ ཏོན་དུ་ལེགས་ པར་ ཐོན་ པས་ གསོ་ སྦྱོང་ གདོན་པར་བྱ་སྟེ།
ཇི་ལྟར་ན་ལེགས་པར་ཐོན་པ་ཉིད་ཡིན་ཞེ་ན། ཚིག་ཕྱེད་ཀྱང་མ་
འཁྲུལ་བ་ཉིད་ན་སྟེ། ། གང་ཚིག་ཕྱེད་ཀྱང་མ་འཁྲུལ་བར་ཐོན་པ་དེ་
ནི་ལེགས་པར་ཐོན་པ་ཉིད་ཡིན་ཏེ། དེས་གདོན་པར་བྱའོ། །ཞེས་
དང༌། རིན་འཕྲེང་དང་མཚོ་ཊཱིཀ་སོགས་ལས་ཀྱང་ངོ༌། །
བཞི་བ་ཞར་ལ་མཁན་སློབ་བླ་མའི་རྣམ་བཞག་སོགས་ལ་བླ་
མའི་མཚན་ཉིད་དང༌། དབྱེ་བསྡུ་དང་གྱུར་དུས་དང༌། མཚན་
ནས་སྨོས་ཚུལ་དང་བཞི། དང་བོ་ནི། བླ་མ་ལ་ཚུལ་ཁྲིམས་དག་པ་
མེད་ན་རོ་ལངས་ལྟར་སློབ་མ་ལ་དེའི་སྐྱོན་གྱིས་གནོད། བརྩེ་བ་
མེད་ན་སེངྒེ་དང་འདྲ་བར་མི་ཕན། འཁོར་མ་དག་པའམ་ངན་ན་
ཙནྡན་སྦྲུལ་གྱིས་དཀྲིས་པ་ལྟར་འཇིགས་པ་ཆེ། ཆོས་དང་ཟང་ཟིང་



。
。
。
170 ༄༅ ། །གནའ་དཔེ་གཅེས་བསྡུས་དཔེ་ཚོགས།
གི་ཕན་འདོགས་མེད་ན་ཤིང་སྐམ་བཞིན་བསྟེན་ཡང་འབྲས་བུ་མེད་པ་
དེའི་ཕྱིར་བླ་མའི་མཚན་ཉིད་སུམ་བརྒྱ་བར་གསུངས་པ་ལྟར་ཚུལ་
ཁྲིམས་དང་ལྡན་ཞིང་འདུལ་བའི་ཆོ་ག་ཤེས་པ། ནད་པར་སྙིང་བརྩེ་
བ། འཁོར་ནི་དག་པ་དང་། ཆོས་དང་ཟང་ཟིང་གིས་ ཕན་
འདོགས་པ་ལ་བརྩོན་པ། གང་སྐབས་བབས་ཀྱི་དུས་སུ་འདོམས་པ་
དེ་ལྟར་བླ་མར་བསྔགས་སོ། །ཞེས་གསུངས་པ་ལྟར་གྱི་ཁྱད་ཆོས་དྲུག་
ལྡན་ཞིག་གཞུང་གི་དངོས་བསྟན་གྱི་མཁན་སློབ་སོགས་སུ་འོས་པའི་བླ་
མའི་མཚན་ཉིད། གཉིས་པ་ནི་དབྱེ་ན། རྩ་བའི་དངོས་བསྟན་ལ་
རབ་བྱུང་དང་། བསྙེན་རྫོགས་ཀྱི་མཁན་པོ་གཉིས་དང་། དགེ་
ཚུལ་གྱི་སློབ་དཔོན་དང༌། གསང་སྟེ་སྟོན་པའི་སློབ་དཔོན་དང་།
ལས་ཀྱི་སློབ་དཔོན་དང༌། གནས་ཀྱི་སློབ་དཔོན་དང་། ཀློག་གི་
སློབ་དཔོན་དང་ལྔ་ཡོད། སྤྱིར་འདུལ་བ་ནས་བཤད་པའི་མཁན་
སློབ་ལ་བདུན་པོ་དེར་མ་ངེས་ཏེ། སྔར་གྱི་མཁན་པོ་གཉིས་དང་།
ད གེ་སློབ་མ་ཡི་མཁན་པོ་སྟེ་མཁན་པོ་གསུམ་དང༌། སྔར་གྱི་སློབ་
དཔོན་ལྔ་དང་། བསྙེན་གནས་ཀྱི་སློབ་དཔོན་དང༌། དགེ་བསྙེན་
གྱི་སློབ་དཔོན་དང་། རྨ་བྱའི་སྡོམ་ལྟར་འཕྲིན་གྱི་ལས་བརྗོད་པའི་སློ
བ་དཔོན་དང་གསུམ་སྟེ་བརྒྱད་ཡོད་པའི་ཕྱིར། ཡང་ན་འཕྲིན་གྱི་
སློབ་དཔོན་མ་བགྲང་བར་ལས་བྱེད་པའི་སློབ་དཔོན་ལོགས་སུ་བགྲང་
བས་བརྒྱད་བྱས་ནའང་རུང་ཙམ་མོ། །དེ་དག་བསྡུས་ན་མཁན་སློབ་
གཉིས་སུ་འདུ་ལ། མཁན་པོར་གྱུར་དུས་ནི། བསྒྲུབ་བྱའི་རྒྱུད་ལ་



༄༅། །རྗེ་ལྷ་མོའི་བློ་བཟང་ཚུལ་ཁྲིམས་རྒྱ་མཚོའི་འདུལ་བ། 171
སྡོམ་པ་སྐྱེ་བ་ལ་མི་ལྟོས་པར། མཁན་པོར་གསོལ་བ་ལན་གསུམ་
བཏབ་པའི་གསུམ་པའི་མཐར་ཆ་གསུམ་པ་ཁས་བླངས་པ་ན་དེར་གྱུར་
པའི་ཕྱིར་ན་རབ་བྱུང་སྒྲུབ་ཁ་མའི་ཁྱིམ་པའི་རབ་བྱུང་གི་མཁན་པོ་
ཡང་ཡོད་དོ། །གསང་སྟོན་ལ་ལྐོག་ཏུ་བར་ཆད་དྲིས་པ་ན་འགྱུར་བར་
མཚོ་ཊཱིཀ་ལས་གསུངས་ཀྱང་། རིན་འཕྲེང་ལས་ལྐོག་ཏུ་དྲིས་ནས་
ནང་དུ་དགེ་འདུན་ལ་ཞུས་པ་ན་འགྱུར་དགོས་པར་གསུངས་པ་ལྟར་
རང་ལུགས་ལ་འདོད་དོ། །དགེ་སློང་ཆོས་དྲུག་གཞིར་བྱས་ནས་དེའི་
སྟེང་དགེ་ཚུལ་གྱི་ཆོ་ག་ཤེས་པ་སྟེ་ཁྱད་ཆོས་བདུན་ལྡན་དང༌། ཡང་
དགེ་སློང་ཆོས་དྲུག་གི་སྟེང་ལྐོག་ཏུ་བར་ཆད་དྲི་བའི་ཆོ་ག་ལ་མཁས་
པའམ་ཤེས་པ་གཉིས་རིམ་བཞིན་དགེ་ཚུལ་གྱི་སློབ་དཔོན་དུ་འོས་པ་ད
ངོ་གསང་སྟེ་སྟོན་པའི་སློབ་དཔོན་དུ་འོས་པའི་མཚན་ཉིད་གསང་སྟོན་
དུ་བསྐོ་ཚེ་ཆོས་དྲུག་གི་སྟེང་དུ་མཚམས་གཞན་ན་གནས་པ་མིན་པ་
དང་། བསླབ་བྱ་དྭངས་གསལ་མེ་ལོང་ལས། འགྲོ་བ་བཞི་ནི་་
འདུན་པ་སྟེ་བསྙེན་བཀུར་ལ་ཆགས་པ་དང་། ཞེ་སྡང་གིས་འགྲོ་བ་
ཞེ་སྡང་ཆེ་བ་དང་། གཏི་མུག་གིས་འགྲོ་བ་དོན་མི་ཤེས་པ་དང་།
འཇིགས་པས་འགྲོ་བ་རྒྱལ་པོ་སོགས་ཀྱི་ཆད་པས་འཇིགས་པའོ། །
ཞེས་པ་ལྟར་རམ། བློ་གྲོས་ལེགས་བཟང་གི་འདུལ་བ་ལས། ནོར་
དང་སྙན་གྲགས་སོགས་ཐོབ་པར་འདོད་ནས་ཚུལ་ཁྲིམས་ལ་སློབ་པ་
འདུན་པས་འགྲོ་བ་དང༌། མི་དང་མི་མིན་གྱིས་གནོད་པ་བྱུང་་་་
དོགས་ནས་དེ་ལ་སློབ་པ་འཇིགས་པས་འགྲོ་བ་དང་། གཞན་ལ་



172
༄༅། །གནའ་དཔེ་གཅེས་བསྡུས་དཔེ་ཚོགས།
འགྲན་སེམས་དང་ཕྲག་དོག་གིས་དེ་ལ་སློབ་པ་ཞེ་སྡང་གིས་འགྲོ་བ་
དང༌། ལྟ་བ་ཕྱིན་ཅི་ལོག་གིས་ཀུན་ནས་བསླངས་ཏེ་དེ་ལ་སློབ་པ་
གཏི་མུག་གིས་འགྲོ་བའོ། ། ཞེས་པ་ལྟར་གྱི་འགྲོ་བ་བཞི་དང་བྲལ་བ།
སྤྲོ་བ་དང༌། ཚོགས་སུ་མ་ལོངས་པ་དང་། སྔར་བསྐོས་པ་དང་མ་
འབྲེལ་བ་དང་། མཁན་སློབ་ཏུ་ཕྱོགས་པ་མིན་པའི་ཁྱད་ཆོས་བཅོ་
ལྔ་དང་ལྡན་པ་དགོས་ཤིང་། སྔ་མ་བཅུ་བཞི་བསྐོ་བའི་ལས་ཀྱི་བསྐོ་
བྱ་ཀུན་ལ་སྦྱར་དགོས་སོ། །རབ་བྱུང་སྡེ་ལྔ་གང་རུང་གི་སྡོམ་པ་དག་
པ་དང་། བསླབ་བྱའི་ཆོས་དེ་ཤེས་པ་དང་། སོགས་སྒྲས་བསྡུས་
པས་རང་བཞིན་དུ་གནས་པ་དང་། མཚན་མཐུན་པ་དང་། ལྟ་བ་
མཐུན་པ་སྟེ་ཀློག་གི་སློབ་དཔོན་ལ་ཁྱད་ཆོས་ལྔ་ལྡན་དགོས་སོ། །དེ་
ཡང་གསུང་རབ་ཀྱི་ཚིགས་བཅད་གཅིག་གམ་དེ་དང་ཚད་མཚུངས་
པའི་ཚིག་ལྷུག་ཕན་ཚུན་སློབ་འདོད་ཀྱིས་ལན་གསུམ་བཟླས་ན་ཀློག་གི་
སློབ་དཔོན་དུ་འགྱུར་བར་བཅོམ་བརླག་གི་ལུང་ལས་འབྱུང་བ་ལྟར་
རོ། །དེའི་ཕྱིར་ཁ་ཅིག་གིས་ཕ་རོལ་བོས་གོ་ན་ལན་གཅིག་གིས་ཆོག་
པར་འདོད་པ་འཁྲུལ་བ་ཡིན་ཏེ། གཞི་འགྲེལ་ལས། དེ་ལྟར་ཡང་
བཅོམ་བརླག་ཏུ་ཡང་དག་པར་བསྡུ་བ་བྱས་པ་ལས་ཀྱང་། ཀློག་
པའི་སློབ་དཔོན་གང་ཞེ་ན། གང་ལས་ཚིག་བཞི་བའི་ཚིགས་སུ་
བཅད་པ་ཙམ་ཡང་ལན་གསུམ་བཟླས་ཏེ་བཟུང་བ་ཡིན་ནོ། ། ཞེས་
དང་། རྩ་བར། ཀློག་པ་ནི་ཚིགས་སུ་བཅད་པ་གཅིག་ལན་གསུམ་
བཟླས་ནའོ། ། ཞེས་གསུངས་པའི་ཕྱིར། མཁན་པོ་དང་གནས་ཀྱི་



༄༅། །རྗེ་ལྷ་མོའི་བློ་བཟང་ཚུལ་ཁྲིམས་རྒྱ་མཚོའི་འདུལ་བ། 173
སློབ་དཔོན་དུ་འོས་པ་ལ་བརྟན་མཁས་ཀྱི་ཡོན་ཏན་གཉིས་ལྡན་དགོས་
ལ། ལས་སློབ་རྐྱང་བ་དང་དགེ་ཚུལ་གྱི་སློབ་དཔོན་དང་། གསང་
སྟོན་དུ་འོས་པ་ལ་ལོ་བཅུ་ལོན་མི་དགོས་ཤིང་། ཀློག་གི་སློབ་དཔོན་
དུ་འོས་པ་ལ་རབ་བྱུང་སྡེ་ལྔ་གང་རུང་གི་སྡོམ་པ་དག་པས་ཆོག་པས་
མཁན་པོར་འོས་པ་དང་མཁན་པོ་ལ་མུ་བཞི་ཡོད་པ་སོགས་ ཤེས་་་་
དགོས། བཞི་བ་མཁན་སློབ་མིང་ནས་སྨོས་ཚུལ་སོགས་སུམ་བརྒྱུ་
བར། སློབ་དཔོན་ལ་སློབ་དཔོན་རིན་པོ་ཆེ་ཞེས་པའི་ཚིག་དང་ལྡན་
པས་བརྗོད་དགོས་སོ་སྟེ་དགོས་ལ། མཁན་པོ་ལ་དོན་སོགས་ཏེ་དོན་
གྱི་སླད་དུ་མཚན་ནས་སྨོས་ཏེ་ཞེས་བྱ་བའི་ཉེ་ཚིག་དང་བཅས་ཏེ་འདུ
ད་པ་དང་བཅས་པས་མཁན་པོ་རིན་པོ་ཆེ་མིང་འདི་ཞེས་བགྱི་བ་ཞེས་
མཁན་པོར་གྱུར་པའི་ཚིག་སག་བརྗོད་དགོས་ལ། རྒན་པ་ལ་བཙུན་
པ་ཞེས་པའི་ཉེ་བའི་ཚིག་གིས་བརྗོད་ཅིང་། གཞོན་པ་ལའང་ཚེ་
དང་ལྡན་པ་ཞེས་བྱ་བའི་ཉེ་ཚིག་གི ས་དང་། དེ་བཞིན་དུ་རྒན་
གཞོན་གང་ཡིན་ཡང་བརྟན་མཁས་ཀྱི་ཡོན་ཏན་གཉིས་ལྡན་ལ་གནས་
བརྟན་ཞེས་བྱ་བའི་ཉེ་ཚིག་གིས་བརྗོད་དགོས་སོ། །སྐྱབས་འགྲོའི་བསླ
བ་བྱ་བརྒྱད་ཡོད་དེ། སངས་རྒྱས་ལ་སྐྱབས་སུ་སོང་བས་ལྷ་གཞན་
ལ་ཕྱག་མཆོད་སྤོང་བ་དང༌། ཆོས་ལ་སྐྱབས་སུ་སོང་བས་སེམས་
ཅན་ལ་གནོད་འཚེ་སྤོང་བ་དང་། དགེ་འདུན་ལ་སྐྱབས་སུ་སོང་
བས་མུ་སྟེགས་ཅན་ལ་མཐུན་འཇུག་སྤོང་བ་སྟེ་སོ་སོའི་བསླབ་བྱ་ཐུན་
མོང་མིན་པ་གསུམ་གྱི་སྟེང་དུ། ལུས་སྲོག་གི་ཕྱིར་ཡང་མཆོག་གསུམ་



174 ༄༅ ། །གནའ་དཔེ་གཅེས་བསྡུས་དཔེ་ཚོགས།
མི་གཏོང་བ་དང་། ན་ཚ་སྡུག་བསྔལ་སོགས་ཀྱིས་ཕོངས་ཀྱང་མཆོག་
གསུམ་ལ་བརྟེན་པ་མ་གཏོགས་པའི་ཐབས་གཞན་མི་འཚོལ་བ་དང་།
དུས་དུས་སུ་མཆོད་པ་རྒྱ་ཆེན་པོ་བྱ་ཞིང་ཅི་ཟའི་ཕུད་གྱིས་མཆོད་པ་
དང༌། དུས་རྟག་ཏུ་སྐྱབས་སུ་འགྲོ་བ་ལ་བརྩོན་ཞིང༌། ཐ་ན་ཉིན་
ལན་གསུམ་མཚན་ལན་གསུམ་དུ་སྐྱབས་འགྲོ་བྱ་བ་དང་། ཕྱོགས་
གང་དུ་འགྲོའང་ཕྱོགས་དེའི་སྐྱབས་གནས་ལ་ལྷག་པར་སྐྱབས་སུ་འགྲོ་
བ་སྟེ་ཐུན་མོང་བ་ལྔ་མཚོ་ཊཱིཀ་ལས་གསུངས་སོ། །ཐ་མ་འདི་ལ་ཁུངས་
མ་མཐོང་བར་མདོ་རྩའི་ཟིན་བྲིས་ལས་གསུངས་པ་ལ། ཁ་ཅིག་གིས།
ཕྱོགས་བཅུའི་མུན་སེལ་ཕྱོགས་བཅུའི་འཇིག་རྟེན་ན། །ཕྱོགས་བཅུའི་
སངས་རྒྱས་རྣམས་ལ་སྐྱབས་སུ་མཆི། །ཞེས་པ་ལྟ་བུ་མཐའ་ཡས་པའི་
ཕྱིར་ཟེར་བ་ཆེས་མི་རིགས་ཏེ། ལམ་རིམ་དང་། མདོ་ཟིན་ལས་
ཕྱོགས་གང་དུ་འགྲོའང་ཕྱོགས་དེའི་སངས་རྒྱས་ལ་སྐྱབས་སུ་འགྲོ་བ་
སྐྱབས་འགྲོའི་བསླབ་བྱ་མིན་པར་བསྟན་གྱི། ཕྱོགས་བཅུའི་སངས་
རྒྱས་ལ་ སྐྱབས་ སུ་ འགྲོ་ བའི་ ཁུངས་ མེད་ པར་ མ་ བསྟན་ པའི་ ཕྱིར།
སྐྱབས་འགྲོའི་ཕན་ཡོན་བརྒྱད་དེ། ནང་བ་སངས་རྒྱས་པར་ཚུད་པ་
དང༌། སྡོམ་པ་ཐམས་ཅད་ཀྱི་རྟེན་དུ་རུང་བ་དང༌། ཚེ་རབས་སུ་
བསགས་པའི་སྡིག་པ་རྣམས་ཟད་ཅིང་སྲབ་པར་འགྱུར་བ་དང༌། ང
ན་སོང་དང་ལོག་པར་མི་ལྟུང་བ་སྟེ་མི་སྐྱེ་བ་དང་། མི་དང་མི་མ་
ཡིན་གྱི་གནོད་པས་མི་ཚུགས་ཤིང་སྟེ་མི་ཚུགས་པ་དང༌། བསམས་
པའི་དོན་ཐམས་ཅད་ཆོས་བཞིན་དུ་འགྲུབ་པ་དང་། བསོད་ནམས་



༄༅། །རྗེ་ལྷ་མོའི་བློ་བཟང་ཚུལ་ཁྲིམས་རྒྱ་མཚོའི་འདུལ་བ། 175
རྒྱུ་ཆེན་པོ་འཐོབ་པ་དང་། མྱུར་དུ་སངས་རྒྱས་ཐོབ་པར་འགྱུར་བ་
དང་བརྒྱུད་མཚོ་ཊིཀ་སོགས་ལས་གསུངས་པ་ལྟར་རོ། ། ལོག་པར་
ཞུགས་པ་མིན་པར་རྨོངས་པའམ་མི་ཤེས་པས་སྐྱབས་འགྲོ་ནི་མ་བྱས་
ཀྱང་བསྙེན་གནས་སྐྱེ་བ་ཡོད་དེ། གང་སྤེལ་ལས། གང་ཞིག་མི་
ཤེས་པས་སྐྱབས་སུ་མི་འགྲོ་བ་ཡིན་གྱི་ལོག་པར་ཞུགས་པ་དང་། ཐེ་
ཚོམ་ཟ་བས་སྐྱབས་སུ་མི་འགྲོ་བ་མ་ཡིན་པ་དེ་ལ་ནི་སྐྱབས་སུ་མ་སོང་
ཡང་བསྙེན་གནས་ཀྱི་སྡོམ་པ་སྐྱེའོ། ། ཞེས་གསུངས་པའི་ཕྱིར། བྱ་
གཤོང་བ་སོགས་ན་རེ། སྨད་རྒྱུད་བླ་ཆེན་བསྙེན་པར་རྫོགས་པའི་
དགེ་འདུན་ལ་དམར་གཡོ་གཙང་གསུམ་དང་ཧྭ་ཤང་ཀེ་ཝང་དང་འ
བག་གིས་ཁ་སྐོང་མཛད་ཅེས་ཤེས་བཞིན་དུ་སྨྲ་བ་ནི་ཁ་བདུད་ཀྱིས་ཕྱེ་
བའི་ཚིག་སྟེ། དམར་གཡོ་གཙང་གསུམ་དང་ནི་རྒྱུའི་དགེ་སློང་ཀེ་
ཝང་དང་གྱི་ཝན་གཉིས་དང་ལྔར་ཚང་བས་བསྙེན་པར་རྫོགས་པར་ཀླུ་
མེས་ཀྱི་གསུང་ལྟར་སྙིགས་དུས་ཀྱི་ཐམས་ཅད་མཁྱེན་པ་བུ་སྟོན་སོགས་
ཀྱིས་བཞེད་པའི་ཕྱིར་ཏེ། བུ་སྟོན་ཆོས་འབྱུང་ལས། སྔར་གྱི་་༌་
མཁན་སློབ་ཀྱིས་མཁན་སློབ་བྱས། དམར་གྱིས་གསང་སྟོན་བྱས།
རྒྱའི་དགེ་སློང་གཉིས་ཁ་ སྐོང་བྱས་ཏེ་ལྔའི་ཚོགས་ཀྱིས་བསྙེན་པར་
རྫོགས་པར་བྱས་སོ། །ཞེས་དང༌། ཐུབ་བསྟན་བྱི་དོར་ལས། རྒྱུ་
ནག་གི་དགེ་སློང་ཀེ་ཝང་དང་གྱི་ཝན་བྱ་བ་གཉིས་བཙལ་ཏེ་བཏང་
ངོ༌། །དེ་ནས་སྔར་གྱི་མཁན་སློབ་ཀྱིས་མཁན་པོ་དང་ལས་སློབ་བྱས།
དམར་གྱིས་གསང་སྟོན་བྱས། རྒྱའི་དགེ་སློང་གཉིས་ཀྱིས་ཁ་སྐོང་



176 ༄༅། །གནའ་དཔེ་གཅེས་བསྡུས་དཔེ་ཚོགས།
བྱས་ཏེ་བསྙེན་པར་རྫོགས་སོ། ། ཞེས་དང༌། པཎ་ཆེན་བསོད་་་་་
གྲགས་པ་སོགས་མཁས་དབང་དུ་མས་ཀྱང་དེ་ལྟར་གསུང ས་སོ། །
བོད་ཀྱི་ཁ་ཅིག མེ་ཏོག་འཕྲེང་རྒྱུད་ལ་བརྟེན་ནས་དགེ་སློང་བཞི་ཁོ་
ནས་བསྙེན་པར་རྫོགས་པར་བྱེད་པ་ནི་བསྟན་པ་ལ་གནོད་པའི་ཆོ་ག་
ཡིན་ཏེ། དགེ་སློང་བཞི་ལས་མེད་ན་ གཅིག་གསང་སྟོན་དུ་བསྐོ་
དགོས་ཤིང་། གསུམ་གྱིས་གསང་སྟོན་བསྐོ་བའི་ལས་བྱས་ཀྱང་དགེ་
འདུན་དུ་མ་ལོངས་པས་ལས་མི་འཆགས་པའི་ཕྱིར་རོ། །བཞི་ཡིས་
བསྙེན་པར་མི་རྫོགས་ཏེ། ས་ག་ལྷས་གལ་ཏེ་ཁ་སྐོང་གི་ཆོས་བཅུ་
གསུམ་དང་ལྡན་པའི་ཁ་སྐོང་གི་དགེ་སློང་བཞི་དང་། ལས་སློབ་ནི་
ལས་བརྗོད་པ་ལ་མཁས་ཤིང༌། ཚུལ་ཁྲིམས་དང་ལྡན་པར་གྱུར་ན་
ནི་བསྒྲུབ་བྱ་ལ་བསྙེན་རྫོགས་ཀྱི་སྡོམ་པ་མ་སྨད་པར་གྱུར་པ་སྟེ་ཉེས་
མེད་ཕུན་ཚོགས་སྐྱེའོ། །ཞེས་གསུངས་པ་ལྟར་ལ། བཞི་ནི་ཞེས་གསུ
ངས་ཀྱང་ནི་ཞེས་པའི་དགར་ཚིག་གིས་ལས་བྱེད་པ་བོ་ཁ་སྐོང་བཞི་
ལས་ཟུར་དུ་བསྟན་པ་ཡིན་ཏེ། ཐུབ་བསྟན་བྱི་དོར་ལས། འཕྲེང་
རྒྱུད་ལས་བཞི་ཞེས་འབྱུང་བ་ནི། ལས་བྱེད་པ་མ་གཏོགས་པའི་ཁ་
སྐོང་བཞིའི་དབང་དུ་བྱས་པ་ཡིན་པར་གདོན་མི་ཟའོ། ། ཞེས་་་་་་་
གསུངས་པའི་ཕྱིར། ཡང་ཁ་ཅིག མཁན་པོ་གཅིག་གིས་དུས་་
གཅིག་ལ་བཞི་ཡན་ཆད་བསྙེན་པར་རྫོགས་ན་སྡོམ་པ་སྐྱེ་མི་སྲིད་པར་
ཐལ། རྩ་བར། ཚོགས་ཀྱིས་ཚོགས་ལ་ལས་མི་བྱའོ། ། ཞེས་་་་་
གསུངས་པའི་ཕྱིར་ཟེར་ན་མ་ཁྱབ་སྟེ། མཚམས་གཅིག་ཏུ་དུས་་་



༄༅། །རྗེ་ལྷ་མོའི་བློ་བཟང་ཚུལ་ཁྲིམས་རྒྱ་མཚོའི་འདུལ་བ། 177
གཅིག་ལ་ལས་གཅིག་གིས་ཚོགས་ལ་རྣམ་པ་ཐམས་ཅད་དུ་ལས་མི་
འཆགས་པའི་དོན་ཡིན་གྱི། སྤྱིར་ལས་བྱེད་པ་བོ་གཅིག་གིས་བསྒྲུབ་
བྱ་ཕྱོགས་བཞིར་ཐ་དད་པའི་མཚམས་སུ་བཅད་པ་ལ་གནས་པ་བཅུ་
གཉིས་གསོལ་བ་གཅིག་དང་ལས་གཅིག་གིས་བསྙེན་པར་རྫོགས་རུང་
བ་ཡོད་པའི་ཕྱིར་ཏེ། ཞུ་བ་ལས། འདི་ལྟར་ལས་བྱེད་པའི་དགེ་
སློང་གནས་བཞི་ཆར་གྱི་མཚམས་སུ་ཤིང་ངམ་འཁར་བ་འམ། རེ་ལྡེ་
རྣམས་ཀྱིས་མནན་ཏེ་རེ་རེ་ནས་སམ། གཉིས་ གཉིས་ནས་ སམ།
གསུམ་གསུམ་ནས་བསྙེན་པར་རྫོགས་པར་བྱ་སྟེ་བཞིར་མ་ཚང་་་་་་
ནའོ། ། ཞེས་གསུངས་པའི་ཕྱིར། ཁང་བ་གཅིག་གི་ནང་དུ་ཡོལ་
བས་དེ་ལྟར་བཅད་ཚེ་དེ་དག་མཚམས་ཐ་དད་ཡིན་ན་དེའི་གཅིག་ཏུ་
ཆོས་གོས་བཞག་ནས་གཅིག་ཤོས་ཞིག་ཏུ་ཉལ་ན་འབྲལ་སྤང་འབྱུང་བ་
དང་། ནུབ་ལྷག་ཁེགས་པར་ཐལ་ལོ། ། འདོད་མི་ནུས་ཏེ། དེ་
བདག་པོ་གཅིག་པའི་གནས་ཡིན་པའི་ཕྱིར་དང་། ཡོལ་བས་ནུབ་
ལྷག་མི་ཁེགས་པའི་ཕྱིར་ཞེ་ན། ཡོལ་བས་བཅད་ཆོག་པ་རྣམ་འབྱེད་
སོགས་ལས་གསུངས་པས། སྤྱིར་བདག་པོ་གཅིག་པའི་གནས་སོ་སོ་
ལ་འབྲལ་སྤང་མི་སྐྱེད་ཀྱང་། འདི་འདུ་ཤེས་ཀྱིས་མཚམས་སོ་སོར་
བཅད་པས་འབྲལ་སྤང་འབྱུང་ལ་ཉེས་བྱས་ཀྱང་ཁེགས་པར་བདག་གི་
བླ་མ་རིན་པོ་ཆེ་བློ་གྲོས་མཚན་ཅན་ནས་གསུངས་པ་ལྟར་ལ། འདི་
སྐོར་ལ་ད་དུང་ཞིབ་ཆ་དུ་མ་ཡོད་པར་སྣང་ངོ༌། ། ཡང་འགའ་ཞིག་
གིས། འདུལ་འཛིན་རྡོ་རྗེ་གཞོན་ནུའི་ཕྱག་ལེན་ཟེར་ནས་བསྒྲུབ་བྱ་



178 ༄༅ ། །གནའ་དཔེ་གཅེས་བསྡུས་དཔེ་ཚོགས། .
དུ་ཡོད་སུམ་ཚན་བྱས་པའི་བར་ཐག་པས་བསྐོར་ནས་ཐག་པའི་སྣེ་ལ་
དགེ་འདུན་བཞུགས་ནས་ཆོ་ག་ལན་གཅིག་བྱས་པས་སྐྱེ་བར་འདོད་པ་
ཤིན་ཏུ་མི་འཐད་དེ། ཕྲན་ཚེགས་ལས། ཚོགས་ཀྱིས་ཚོགས་ལ་
ལས་དག་མི་བྱ་བས། ཞེས་གསུངས་པའི་ཕྱིར། སྨན་ཐང་བའི་
དྲིས་ལན་དུ། ཐག་རྒྱ་མ་འཐད་དེ། ལུང་ལས། བསྙེན་པར་
རྫོགས་པར་བྱེད་པ་ལ་རེ་ལྡེའམ། རས་སམ་ལོ་མ་དང་སྲད་བུས་
བསྐོར་བ་བྱས་པ་དེ་དག་མཚམས་ ཐ་དད་དོ། ། ཞེས་པའི་ལུང་དེ་་
རིགས་རལ་དང་བུ་སྟོན་སོགས་ཀྱིས་བཞེད་པའི་ཕྱིར། ཞེས་ཐག་
རྒྱའི་ལས་རུང་བའི་མདོ་རྩོམ་པ་བསྙོན་ཧམ་ཆེ་སྟེ། ལུང་སྡེ་བཞི་
གང་ནའང་དེ་འདྲའི་ལུང་གཏན་ནས་མེད་པའི་ཕྱིར་དང༌། གཞུང་
ཚད་ལྡན་གང་ནའང་དེ་འདྲ་མེད་པའི་ཕྱིར། འབྲེ་གཞོན་ཚུལ་བྱ་
བས་ཁམས་སུ་བླ་ཆེན་གྱི་མཁན་བུ་ལ་བྲི་བོན་སྟོན་ལ་བསྙེན་རྫོགས་
ཞུས་པས། དེར་བས་ཟེར་ནས་སྒྲུབ་ལོངས་མེད་པར་འདས་པས་དེ
ར་བས་ཟེར་བས་བསྙེན་པར་རྫོགས་ཟེར་བས། དེ་ར་བས་ཀྱི་བསྙེན་
རྫོགས་དང་། འ་ཞ་ཡེ་ཤེས་གཡུང་དྲུང་གིས་བླ་ཆེན་གྱི་མཁན་བུ་ཀྲེ་
བོ་མཆོག་བླ་ལ་དགེ་ཚུལ་ཞུས་པས། ངས་ཆུ་གཏོར་བཏང་ལ་འོང་
གིས་གསུངས་ནས་འདས་པས། དེས་སྡོམ་པ་ཆུ་གཏོར་བཏང་ལ་
འོང་གིས་ཟེར་བ་ཙམ་གྱིས་ཐོབ་པར་བྱས་པས་དགེ་ཚུལ་ཆུ་གཏོང་མ་
ཟེར་བ་དེ་གཉིས་ཐག་རྒྱ་མ་དེ་བས་ཀྱང་ངོ་མཚར་བས་མི་འཐད་དོ། །
སྐྱེས་པ་མ་ཆོག་གིས་བསྙེན་རྫོགས་སྒྲུབ་ན་ཉེས་བཅས་སྐྱེ་ལ། བུད་



༄༅། །རྗེ་ལྷ་མོའི་བློ་བཟང་ཚུལ་ཁྲིམས་རྒྱ་མཚོའི་འདུལ་བ། 179.
མེད་ཕ་ཆོག་གིས་སྒྲུབ་ཀྱང་ཉེས་བཅས་སྐྱེ་ཞིང༌། མ་ཆོག་ཉེས་མེད་
ཀྱིས་བསྙེན་པར་རྫོགས་པའི་ཕ་ཡང་ཡོད་དེ། ལོ་ཉི་ཤུ་ལོན་པའི་
བུད་མེད་སྡོམ་པ་སྐྱེ་ཁ་མའི་ཚེ་ཕར་མཚན་འགྱུར་བ་དེ་ཡིན་པའི་ཕྱིར་
རོ། ། དེས་ན་གོ་བོ་བསོད་ནམས་སེངྒེ་སོགས་ཀྱི་བཞེད་ཚུལ་དེ་མི་་
འཐད་པ་ཤེས་སླའོ། ། སྡོམ་པ་གང་ཡིན་དེ་སྐྱེ་བའི་ལོ་ཡི་གྲངས་ཚང་
དགོས་ཀྱི་ཆོ་ག་དེ་ལྟར་གྱི་ལོ་ཚང་བས་མི་ཆོག་པའི་ཞིབ་ཆ་མ་ཆོག་གིས་
བུད་མེད་བསྙེན་པར་རྫོགས་ཁའི་ཚེ་མཚན་གྱུར་ན་ལོ་གྲངས་ཉི་ཤུ་མ་
ལོན་ཚེ་མི་འཆགས་ལ། རང་རང་གི་ལོ་གྲངས་ཚང་ན་ཉེས་མེད་
ཆགས་པ་འདིས་ཤེས་སོ། ། མ ཁ ན་པོ་མེད་པ་དང༌། ཁྱིམ་པས་
མཁན་པོ་བྱས་པ་ལས་རྣམ་དག་གི་འདུ་ཤེས་ཡོད་ན་སྐྱེ་ཡང་། མ་
དག་པ་སོགས་སུ་ཤེས་པ་དང་། དེ་ལ་མཁན་པོ་བྱེད་པར་མི་དགའ་
བའམ་མི་མོས་པའི་སྒོ་ནས་མཁན་པོ་སོགས་ཀྱི་མིང་བསྒྱུར་བ་དང་།
མིང་མ་སྨོས་པ་སོགས་ལ་སྡོམ་པ་སྐྱེ་བ་མིན་ཏེ། རིམ་བཞིན་མེ་ཏོག་
འཕྲེང་རྒྱུད་ལས། མཁན་པོ་གཏན་མེད་ཉིད་དང་ནི། ། ཁྱིམ་པའི་
རྟགས་ཅན་ཡིན་ཡང་རུང་།ཞེས་དང་། རྩ་བར། དེ་གཉིས་ཀྱི་
མིང་མ་བརྗོད་ན་ཡང་མི་སྐྱེའོ། །ཞེས་གསུངས་པའི་ཕྱིར། ཡོ་བྱད་
དྲུག་གི་འགའ་ཞིག་མེད་པ་ལ་སྡོམ་པ་སྐྱེ་སྟེ། རྩ་བར། ལྷུང་བཟེད་
མེད་ན་རབ་ཏུ་དབྱུང་བར་བྱའོ། །ཞེས་དང་། ཕྲན་ཚེགས་སོགས་
ལས་ཀྱང་ངོ༌། ། ཡོ་བྱད་གཏན་ནས་མེད་པ་ལ་སྐྱེ་བ་མིན་ཏེ། རྩ་
བར། ཁྱིམ་པ་དང་མུ་སྟེགས་ཅན་གྱི་རྒྱལ་མཚན་ཅན་ལ་ཡང་མི་



18o ༄༅ ། གནའ་དཔེ་གཅེས་བསྡུས་དཔེ་ཚོགས།
སྐྱེའོ། །ཞེས་གསུངས་པའི་ཕྱིར། ཆོས་གོས་རྣམ་གསུམ་མེད་ཀྱང་སྐྱེ་
སྟེ། དེ་མེད་ན་རྒྱུ་ཡི་བྱིན་རླབས་རུང་བར་ཤ་ཏམ་ལས་གསུངས་པ་
ལྟར་རོ། །ཆོ་གའི་ཁྱད་པར་ལ། མངོན་གྱུར་བཅུའི་གོ་དོན་དང༌།
ཆོ་གའི་ཁྱད་པར་གཉིས་ལས། དང་བོ་མངོན་གྱུར་བཅུ་ཡི་སྟོན་པ་
མངོན་གྱུར་ནི། དགེ་འདུན་མཚན་ཉིད་ཚང་བ་འདུས་པ་མངོན་དུ་
གྱུར་པ་ལ་ སྟོད་སྨད་ཀྱི་འདུལ་འཛིན་དག་བཞེད་པ་ ལྟར་ཡིན་ཏེ།
དེ་ལས་ལོགས་སུ་སངས་རྒྱུས་མངོན་གྱུར་ལ་བརྡར་བཏགས་པའི་སྟོན་
པའི་སྐུ་གཟུགས་མངོན་གྱུར་ ཏུ་ཡོད་པ་བཞག་པའི་ཕྱིར། ཆོས་་
མངོན་གྱུར་ཡོད་དེ། འདིར་ལས་བྱེད་པ་དང་ལས་ཆོག་གཉིས་དང་།
བསླབ་གསུམ་ལ་ནན་ཏན་བྱེད་པ་མངོན་དུ་གྱུར་པ་ནི་རིམ་བཞིན་
ལུང་རྟོགས་ཀྱི་ཆོས་མངོན་གྱུར་ལ་འཇོག་པའི་ཕྱིར། མཁན་པོ་
མངོན་དུ་གྱུར་བ་དང་། སློབ་དཔོན་མངོན་དུ་གྱུར་པ་དང་། བ
སྙེན་པར་རྫོགས་འདོད་མངོན་དུ་གྱུར་པ་དང་། བར་ཆད་ཀྱིས་ཡོང
ས་སུ་དག་པ་མངོན་དུ་གྱུར་པ་དང༌། བསྙེན་པར་རྫོགས་པའི་ཡོ་བྱ
ད་མངོན་དུ་གྱུར་བ་དང༌། གསོལ་བ་མངོན་དུ་གྱུར་པ་དང་། ལ
ས་མངོན་དུ་གྱུར་བ་དང་བཅུ་ཡོད་པའི་ཕྱིར། གསོལ་བ་དང་ལས་
མངོན་གྱུར་ལ་འདོད་ཚུལ་གཉིས་ཡོད་དེ། སྟོད་འདུལ་བ་རྣམས་ག
སོལ་བཞིའི་གསོལ་བ་ནི་ག སོལ་བ་མངོན་གྱུར་དང༌། བརྗོད་པ་
གསུམ་བྱས་པ་ནི་ལས་མངོན་གྱུར་ལ་བཞེད་ཀྱང་གསོལ་བཞིའི་གསོལ་
བ་དེ་གསོལ་བཞིའི་ལས་ཀྱིས་བསྡུས་པའི་ཕྱིར་ན་འཐད་དཀའ་ལ།
1 。
。
༣ 。 2
。
。



༄༅། །རྗེ་ལྷ་མོའི་བློ་བཟང་ཚུལ་ཁྲིམས་རྒྱ་མཚོའི་འདུལ་བ། 181
སྨད་འདུལ་བ་རྣམས་ཀྱིས་དགེ་འདུན་ལ་གསོལ་བ་ལན་གསུམ་བཏབ་
པ་ག སོལ་བ་མངོན་གྱུར་དང་། གསོལ་བཞིའི་ལས་བྱས་བ་ལས་
མངོན་གྱུར་ལ་བཞེད་པ་ལྟར་ཡིན་པའི་ཕྱིར། སྟོད་འདུལ་བ་ལྟར་གྱི་
ཐ་སྙད་དེ་འདྲ་གཏན་མེད་པ་མིན་པའི་ཚུལ་མཐའ་དཔྱོད་སོགས་ལས་
ཤེས་པར་བྱའོ། ། །
གཉིས་པ་བསྙེན་རྫོགས་ཀྱི་ཆོ་གའི་དཀྱུས་ལ་སྦྱོར་དངོས་མཇུག་
གསུམ་ལས། སྦྱོར་བའི་ཁྱད་པར་བརྒྱད་ཡོད་དེ། མཁན་པོ་ཉིད་
དུ་ཕྱོགས་པས་ལས་སློབ་དང་སོགས་སྒྲས་གསང་སྟོན་བྱེད་རྒྱུའི་དགེ་
སློང་སོགས་ལ་གསོལ་བ་འདེབས་པ་མཁན་པོ་ཉིད་དུ་ཕྱོགས་པའི་ལས་
དང་གཅིག དེ་རྗེས་བསྒྲུབ་བྱས་རང་ལ་མཁན་པོར་གསོལ་བ་འདེབས་
པ་དང་། མཁན་པོ་དེས་བསྒྲུབ་བྱ་དེར་ཆོས་གོས་གསུམ་དང་ལྷུང་
བཟེད་བྱིན་གྱིས་བརླབས་ཤིང་གདིང་བ་དང་ཆུ་ཚགས་ཚིག་གིས་སྟེར་
བ་དང་། ལྷུང་བཟེད་དགེ་འདུན་ལ་བསྟན་པ་དང་བྱིན་གྱིས་རླབས་
པ་གཉིས་སྡོམ་པ་དང་བཞི། བསྒྲུབ་བྱ་ལས་མི་ཐོས་ཤིང་དགེ་འདུན་
མཐོང་བའི་སར་བཀར་ནས་གསང་སྟོན་ལ་སྤྲོ་བ་དྲིས་ཏེ་བསྐོ་བ་དང༌།
གསང་སྟོན་དེ་ཡིས་ལྐོག་ཏུ་བར་ཆད་དྲིས་ནས་ནང་དུ་འོང་བ་ཞུ་བ་
དང་། ལས་བྱེད་ཀྱིས་བརྡའ་སྤྲད་པ་ཡིས་དགེ་འདུན་དུ་ཚོགས་པ་
ལ་བསྙེན་རྫོགས་གསོལ་བ་དང་། མཁན་པོའམ་མཁན་སློབ་མ་་་
སྦྲགས་ན་ལས་སློབ་ཀྱིས་བར་ཆད་དྲི་བའི་གསོལ་བ་བྱས་ནས་ནང་དུ་
བར་ཆད་དྲི་བ་དང་སྦྱོར་བ་བརྒྱད་བཤད་པ་དེའི་ཕྱིར། བྱ་་་་



182 ༄༅ །གནའ་དཔེ་གཅེས་བསྡུས་དཔེ་ཚོགས། །
བསྡུས་པ་ལས། ཆོས་གོས་རྣམས་དང་ལྷུང་བཟེད་དགེ་འདུན་ལ་
བསྟན་ཏེ་བྱིན་གྱིས་བརླབ་པར་བྱའོ། ། ཞེས་གསུངས་ཀྱང་། རང་
ལུགས་ལ་ཆོས་གོས་སྐྱེན་པར་ཤེས་དཀའ་ཞིང་ལུང་ལས་དངོས་སུ་མ་
གསུངས་པས་མི་སྟོན་ལ། ལྷུང་བཟེད་ཀྱི་མདོར་བསྡུས་སྦྱོར་ན་ཡང་
མི་འཐད་དེ། ལྷུང་བཟེད་ལས་ཆོས་གོས་ཀྱི་བཅས་པ་ཡངས་པ་སྟེ་
རྒྱུ་ཆེ་བས་བཅས་པ་ཡངས་དོག་མི་མཚུངས་པའི་ཕྱིར་ཏེ། བལ་གོས་
དང༌། ཤ་ནའི་གོས་དང༌། ཟར་མའི་གོས་དང༌། དུ་གུ་ལའི་
གོས་ དང་། རས་བལ་ གྱི་ གོས་དང་། གོ་ཏམ་ པའི་ གོས་དང༌།
ཉི་འོག་པའི་གོས་སྟེ་ཆོས་གོས་ལ་རྒྱུ་རུང་བ་བདུན་དང་། སྔོན་པོ་
དང་དམར་པོ་དང་ངུར་སྨྲིག་སྟེ་ཁ་དོག་གསུམ་རུང་བར་གསུངས་ལ།
ལྷུང་བཟེད་ལ་རྒྱུས་ལྕགས་གཉིས་ལས་མེད་ཅིང་ཁ་དོག་ནག་པོ་ཉིད་
ལས་གཞན་མི་རུང་བའི་ ཕྱིར། ཆོས་གོས་ལ་རྒྱུའི་བྱིན་རླབས་་་་་
འཆགས་ལ་ལྷུང་བཟེད་ལ་རྒྱུ་ཡི་བྱིན་རླབས་མི་འཆགས་པའི་རྒྱུ་མཚན་
ཡོད་དེ། ལྕགས་གོང་ལྟ་བུ་ལ་སྣོད་བློ་མི་སྐྱེ་བའི་ཕྱིར་དང་། རས་
ཡུག་ལྟ་བུ་ལ་གོས་ཀྱི་བློ་སྐྱེ་བའི་ཕྱིར་རོ་ཞེས་མཚོ་ཊཱིཀ་ལས་སོ། །རིན་
ཆེན་འཕྲེང་བ་ལས། ལྷུང་བཟེད་ཚད་ལས་ཆེ་བ་དང་ཆུང་བ་དང་
ཁ་དོག་སྐྱ་བོར་ལྷུང་བཟེད་ཀྱི་བློ་སྐྱེ་བའི་ཕྱིར་ན་རྒྱུ་ཡི་བྱིན་རླབས་
འཆགས་པར་ཐལ་བས་མཚོ་ཊཱིཀ་བཀག་ཅིང་། རང་ལུགས་ལ་་་་
བཅས་དབང་གིས་མི་འཆགས་པར་འདོད་དགོས་སོ། །ལུང་ལྔ་ཚན་
པ་ལས། ལྷུང་བཟེད་ལྔ་ནི་བཅད་པར་མ་བྱེད་ཅིག ལྔ་གང་ཞེ་ན།



༄༅། །རྗེ་ལྟ་མོའི་བློ་བཟང་ཚུལ་ཁྲིམས་རྒྱ་མཚོའི་འདུལ་བ། 183 །
རྡོའི་ལྷུང་བཟེད་དང་། ཞེས་དང་། ལུང་མ་མོ་ལས། ལྷུང་་་
བཟེད་རྣམ་པ་བརྒྱད་ནི་མི་གནང་བ་སྟེ་རྡོ་ལས་བྱས་པ་དང་། ཞེས་
སོགས་དང་ཕྲན་ཚེགས་ལས། གཞན་ཡང་ལྷུང་བཟེད་རྣམ་པ་བཞི་
བོ་གསེར་ལས་བྱས་པ་དང༌། དངུལ་ལས་བྱས་པ་དང༌། བཻཌཱུརྱ་
ལས་བྱས་པ་དང་། ཤེལ་ལས་བྱས་པ་དང་། གཞན་ཡང་ལྷུང་
བཟེད་རྣམ་པ་བཞི་བོར་གན་དང་། ཟངས་དང་། མཁར་བ་དང༌།
ཤིང་ལས་བྱས་པ་དག་ལས་འདི་ལྟར་ལྷུང་བཟེད་སྔ་མ་བཞི་བོ་གང་
ཡིན་པ་དེ་དག་ནི་མ་བླངས་པ་ཡང་བླང་བར་མི་བྱ་ལ། བླངས་པ་
ཡང་བཏང་བར་བྱའོ། །ལྷུང་བཟེད་ཕྱི་མ་བཞི་བོ་གང་དག་ཡིན་པ་དེ་
དག་ནི་མ་བླངས་པ་ནི་བླང་བར་མི་བྱ་ཞིང་བླངས་པ་ནི་སྨན་ཕོར་དུ་
ལོངས་སྤྱད་པས་སྤྱད་པར་བྱ་བ་མིན་ནོ། ། འདི་ལྟར་ལྕགས་དང་།
སའི་ལྷུང་བཟེད་གཉིས་ནི་བྱིན་གྱིས་བརླབ་ཏུ་རུང་བ་དག་ཡིན་ནོ། །
ཞེས་གསུངས་ལ། བསྡུས་པ་ལས། ལྷུང་བཟེད་རྡོ་ལས་བྱས་པ་ནི་
ས་ལས་བྱས་པའི་ནང་དུ་འདུའོ། །གཞན་དུ་ན་ཅིའི་ཕྱིར་བཅོམ་ལྡན་
འདས་མི་རུང་བ་འཆད། ཞེས་དང༌། མཐའ་དཔྱོད་ལས། ས་
རྡོ་ལྕགས་གང་རུང་ལས་བྱས་པ་ཞིག་དགོས་ཀྱི། གསེར་ཟངས་ར་
གན་ཤིང་སོགས་ལས་མི་རུང་བའི་ཕྱིར་ཏེ། ཞེས་དང་། དཔག་
བསམ་འཁྲི་ཤིང་ལས། ཤེལ་གྱི་ལྷུང་བཟེད་ཟེར་བ་ཡང་མཆིང་བུ་
ཡིན་པས་རྡོ་ཡིན་ཏེ། ཞེས་པ་ལྟར། འཁྲི་ཤིང་གི་ཡལ་འདབ་ཉེར་
དྲུག་པ་ལས། བ་རྣམས་འོ་མ་དེ་གཉིས་ཀྱིས། །བླངས་ནས་ཤེལ་གྱི་



184 ༄༅ །གནའ་དཔེ་གཅེས་བསྡུས་དཔེ་ཚོགས། །
སྣོད་དུ་ནི། ། ཞེས་དང་། མཚོ་ཊཱིཀ་ལས། སངས་རྒྱས་ཀྱི་ལྟུང་
བཟེད་ནི་རྡོའི་ལྷུང་བཟེད་ཡིན་པར་གསུངས་ལ་ཉན་ཐོས་རྣམས་ལ་ནི་
ལྔ་ཚན་པ་དང་མ་མོ་ལས་རྡོའི་ལྷུང་བཟེད་མི་རུང་བར་གསུངས་པའི་
ཕྱིར་དང༌། ཞེས་སོགས་མི་འགལ་ཚུལ་དཔྱད་པར་བྱའོ། །གསང་
སྟོན་བསྐོ་བ་དང༌། ནང་དུ་བར་ཆད་དྲི་བའི་ཕྱིར་གསོལ་བ་འབའ་
ཞིག་པའི་ལས་གཉིས་དགོས་པ་དང་། དགེ་ཚུལ་གྱི་གནས་སྐབས་
ཡིན་དང་། ལས་ཀྱི་ངོ་བོ་གསོལ་བ་འབའ་ཞིག་པའི་ལས་ཡིན་པར་
འདྲ་ཡང་། སྔ་མ་བསྒྲུབ་བྱས་ཐོས་མི་རུང་ལ་ཕྱི་མ་ནི་ཐོས་རུང་བའི་
རྒྱུ་མཚན་ཡོད་དེ། །བར་ཆད་མེད་པར་གསང་སྟོན་གྱིས་ངོས་ཟིན་མ་
ཟིན་གྱིས་ཡིན་པའི་ཕྱིར། ཞེས་མཚོ་ཊཱིཀ་དང་། ནང་མར་ངེས་མ་
ངེས་ཀྱིས་ཀྱང་ཡིན་པའི་ཕྱིར་ཞེས་བུ་སྟོན་ལས་ཊཱིཀ་ལས་གསུངས་པ་
ལྟར་རོ། ། འོ་ན་སླར་ལས་སློབ་ཀྱིས་བར་ཆད་དྲི་བའི་རྒྱུ་མཚན་ཅིའི་
ཕྱིར་ཞེ་ན། དགེ་འདུན་ཐུགས་ཡིད་ཆེས་པ་དང་བར་ཆད་འབའ་
ཞིག་གློ་བུར་དུ་འབྱུང་སྲིད་པ་སོགས་ཀྱིས་ཡིན་ནམ་དཔྱད། གཉིས་
པ་དངོས་གཞི་ནི། གསོལ་བཞིའི་ལས་མཇུག་སྡུད་དང་བཅས་པས་
བསྙེན་པར་རྫོགས་ཤིང་། གསུམ་པ་ནི། བསྙེན་བཀུར་གྱི་གནས་
དང་གནས་མིན་པ་ཤེས་པའི་ཕྱིར་དུས་གོ་བརྗོད་པ་དང༌། བསླབ་
བྱའི་གནས་རགས་པ་ཤེས་ཤིང་མི་ཉམས་པར་བསྲུང་བའི་ཕྱི ་་་་
གདམས་པ་མཇུག་ཆོག་གོ། དང་བོ་ལ་དུས་གོ་བརྗོད་ཚུལ་ཡོད་དེ།
གྲིབ་ཚོད་སྐྱེས་བུ་དང་རྐང་བ་དུ་ཡོད་དང་། ཉིན་མཚན་གྱི་ཆ་སྔ་དྲོ་



༄༅། །རྗེ་ལྷ་མོའི་བློ་བཟང་ཚུལ་ཁྲིམས་རྒྱ་མཚོའི་འདུལ་བ། 185
ལ་ སོགས་ པ་དང༌། ཚེས་ གྲངས་ གང་ ཡིན་དང་། ཟླ་ བ་ དང༌།
ཡར་ངོ་མར་ངོ་གང་ཡིན་དང༌། དུས་ཚོད་དམ་དུས་ཚིགས་ལྔ་ལས་
གང་ཡིན་དང་། ལུང་ན་དངོས་སུ་མེད་ཀྱང་ལག་ལེན་ལ་བྱི་བ་
སོགས་ལོ་འགྲོས་གང་ཡིན་དང་བདུན་ཆར་ཕྲ་རིམ་ནས་གཞལ་ཏེ་
རགས་རིམ་ནས་བརྗོད་ན་ལག་ལེན་ལ་བདེ་བར་གསུངས་པ་ལྟར་ཡིན་
པའི་ཕྱིར། དཀྱུས་གཅིག་ལ་བསྒྲུབ་བྱ་བརྒྱ་སོགས་སྒྲུབ་ཚེ་ལག་ལེན་
དོག་མཐའ་ནས་བཟུང་སྟེ། སུམ་ཚན་འགའ་རེ་ལ་སྦྱོར་དངོས་
མཇུག་གསུམ་ཚང་མ་རེ་བྱ་བའམ་ཡང་ན་སྔར་ལྟར་ཡོལ་བས་གཅོད་
ཚུལ་སླ་ཆོས་སུ་མ་སོང་བ་བྱས་ནས་སྒྲུབ་ན་ལུང་གི་དགོངས་པ་ཇི་
བཞིན་འོང་ལ། དེ་ལས་གཞན་དུ་གྲིབ་ཚོད་གཅིག་གིས་གཞལ་ན་དེ་
དག་གི་བསླབ་པ་ལ་རྒན་གཞོན་མེད་པར་ཐལ་བས་མི་འཐད་དམ་
དཔྱད། གྲིབ་མ་སོར་བཞི་ལ་སྐྱེས་བུ་དང་གསུམ་མན་ཆད་ལ་རྐང་
བ་ཞེས་བྱ་སྟེ། དཔེར་ན་གྲིབ་མ་སོར་ལྔ་ཡོད་ཚེ་སྐྱེས་བུ་གཅིག་དང་
རྐང་བ་གཅིག་ཅེས་བརྗོད་པ་ལྟ་བུའོ། ། དུས་ཚིགས་ལྔ་ནི། བཅུ་
བའི་བཅུ་དྲུག་ནས་ཟླ་བ་བཞི་ལ་རིམ་བཞིན་མགོ་ཟླ་བ་དང་། རྒྱལ་
ཟླ་བ་དང་། མཆུ་ཟླ་བ་དང༌། དབོ་ཟླ་བ་སྟེ་དགུན་གྱི་ཟླ་བ་བཞི་
དང་། དེ་ནས་ནག་པ་ཟླ་བ་དང་། ས་ག་ཟླ་བ་དང་། སྨྱོན་ཟླ་བ་
དང་། ཆུ་སྟོད་ཟླ་བ་སྟེ་དཔྱིད་ཀྱི་ཟླ་བ་བཞི་དང་། གྲོ་ཞུན་ཟླ་བ་
གཅིག་པོའི་དུས་དབྱར་རོ། །ཁྲུམས་སྟོད་ཟླ་བའི་ཚེས་གཅིག་གི་དུས་
དབྱར་ཐུང་ངུའི་དུས་དང་། ཞག་གཅིག་པོ་དེས་མ་ཚང་བའི་ཁྲུམས་



186 ༄༅། །གནའ་དཔེ་གཅེས་བསྡུས་དཔེ་ཚོགས།
སྟོད་ཟླ་བ་དང༌། ཐ་སྐར་ཟླ་བ་དང་། སྨིན་དྲུག་ཟླ་བ་གསུམ་
དབྱར་རིང་བོའི་དུས་སོ། །དུས་ལྔར་ཕྱེ་བ་ནི་དབྱར་ཐུང་ངུའི་དུས་
ངོས་བཟུང་བའི་ཆེད་ཡིན་ཏེ། དེ་ལ་དབྱར་ཕྱི་མ་ཁས་ལེན་པའི་
ཕྱིར་རོ། །ཞེས་རིན་འཕྲེང་དང༌། གདུལ་བྱ་ལྔ་ཚན་ལ་མོས་པ་དང་
མཐུན་པར་བྱ་བའི་ཕྱིར། ཞེས་མཚོ་ཊཱིཀ་ལས་སོ། ། ཟླ་འཇོག་གི་
སྐབས་སུ་ལོ་གཅིག་ལ་དུས་ཚིགས་གསུམ་དུ་ཕྱེ་བ་ནི། དུས་ཚིགས་
སུ་སྤྱད་པའི་དམན་པ་ཕྱག་དར་ཁྲོད་ཀྱི་ཚད་རྟོགས་པའི་ཕྱིར་ཡིན་ལ།
གསོ་ སྦྱོང་ གི་ ག ཞི་ ལ ས་ དགུན་ སྟོད་ དང་། དགུན་ སྨད་ དང་།
དཔྱིད་དང་། སོ་ག་དང༌། དབྱར་དང་། སྟོན་དང་དྲུག་ལ་ཟླ་
བ་གཉིས་གཉིས་སུ་གསུངས་པ་ཉིན་ཞག་བཅུ་བཞི་བའི་དུས་འབྲེལ་གྱི་
གསོ་སྦྱོང་བདེ་བླག་ཏུ་རྟོགས་པའི་ཕྱིར་ཡིན་ཏེ། རྩ་བར། དུས་
ཚིགས་རྣམས་ཀྱི་ཟླ་བ་ཕྱེད་ལུས་པ་ཉིད་ལའོ། ། ཞེས་གསུངས་པའི་
ཕྱིར་རོ། ། འདི་དག་གི་དཀའ་བའི་གནས་མང་བོ་ཞིག་སྤྲོ་བར་ནུས་
མོད་ལོགས་སུ་བྱའོ། །གདམས་ངག་མདོ་ཚན་གྱི་སྒོ་ནས་ཕྱེ་ན་ཕ་ལ་
བཅུ་གཅིག་དོན་གྱི་སྒོ་ནས་ཉི་ ཤུ། མར་མདོ་ཚན་གྱི་སྒོ་ནས་བཅུ་
གཅིག་གི་སྟེང་དུ་ ལྕི་ཆོས་ བརྒྱུད་བརྗོད་པ་བསྣན་པས་བཅུ་གཉིས་
དང་། དོན་ཚན་གྱི་སྒོ་ནས་ཕྱེ་ན་སོ་གཅིག་ཡོད་དོ། །དེ་ཡང་ཕ་ལ་
དོན་གྱི་སྒོ་ནས་ཞིབ་ཏུ་ཕྱེ་ན། གོས་ཕྱག་དར་ཁྲོད་པ་དང༌། ཟས་
བསོད་སྙོམས་པ་དང༌། གནས་མལ་ཤིང་དྲུ ང་བ་དང༌། སྨན་་
བཀུས་ཏེ་བོར་བ་སྟེ་བཅུད་ཕྱུང་ཟིན་པ་ལ་བརྟེན་པའི་ཚངས་སྤྱོད་ཀྱི་
。



༄༅། །རྗེ་ལྷ་མོའི་བློ་བཟང་ཚུལ་ཁྲིམས་རྒྱ་མཚོའི་འདུལ་བ། 187
གནས་པ་བཞི་དང༌། ཚོར་བ་སྡུག་བསྔལ་ཁྲོ་བའི་གྲོགས་ཡིན་པའི་
ཕྱིར་ན་ཞེ་སྡང་ཅན་ལ་དུར་ཁྲོད་པ་སོགས་ཀྱི་སྦྱངས་པའི་ཡོན་ཏན་མ་
གནང་བས་སྦྱངས་པའི་ཡོན་ཏན་གཞན་དགུ་གདམས་ངག་གི་སྐབས་
སུ་མ་བརྗོད་དེ། རིན་འཕྲེང་ལས། སྦྱངས་པའི་ཡོན་ཏན་གཞན་
དགུ་མ་བརྗོད་དེ། ཞེ་སྡང་ཅན་ལ་མ་གནང་བའི་ཕྱིར་རོ། ། ཞེས་
དང༌། སྦྱངས་པའི་ཡོན་ཏན་བསྟན་པ་ཀུན་ལས་བཏུས་པ་གསུམ་པ་
ལས། འདོད་ཆགས་སྤྱོད་པ་དང༌། གཏི་མུག་སྤྱོད་པ་སྦྱངས་པའི་
ཡོན་ཏན་བསྟེན་པར་དགའི། ཞེ་སྡང་སྤྱོད་པ་ནི་མ་ཡིན་ནོ། །ཞེས་
དང་། ཡང་དེ་ཉིད་ལས། ཞེ་སྡང་སྤྱོད་པ་ནི་བསྒྲུབ་དཀའ་ན་
མཁྲིས་པའི་ནད་ལ་དྲོད་བག་བྱིན་པ་བཞིན་དུ་ཕྱིར་ཞེ་སྡང་སྐྱེ་བར་
འགྱུར་ཏེ། དེ་ལྟ་བས་ན་ཞེ་སྡང་སྤྱོད་པ་ནི་སྦྱངས་པའི་ཡོན་ཏན་
བསྟེན་པར་དཀའ་བ་ཡིན་ནོ། ། ཞེས་འབྱུང་ཡང་། དགོན་པས་་
ཁྲོད་ན་ཤིང་དྲུང་ལའང་འདྲ་བས་འཐད་མིན་དཔྱད་གཞིར་སྣང་ཞིང་།
བློ་གྲོས་ལེགས་བཟང་གིས་དགུ་མ་བརྗོད་པ་སྙིགས་མའི་སེམས་ཅན་
སྙིང་སྟོབས་ཆུང་བས་སྒྲུབ་མི་ནུས་པར་གསུངས་པ་ལྟར་ལེགས་སམ་
དཔྱད། ལྟུང་བྱེད་ཀྱི་ཆོས་ཕམ་པ་བཞི་དང༌། དགེ་སྤྱོད་དུ་བྱེད་
པའི་ཆོས་གཤེ་ཡང་སླར་མི་གཤེ་བ། ཁྲོའང་སླར་མི་ཁྲོ་བ། རྡེག་
ཀྱང་སླར་མི་རྡེག་པ། མཚང་འབྲུ་ཡང་སླར་མཚང་འབྲུ་བ་མིན་པ་
བཞི་འོག་མ་རབ་བྱུང་དང་བསྙེན་རྫོགས་ མཆོག་ ཏུ་ འདོད་པ་ཉིད་
མཁན་སློབ་ཏུ་འོས་པ་དང་། དགེ་འདུན་མཐུན་པའི་གསོལ་བཞིའི་



188 ༄༅ ། །གནའ་དཔེ་གཅེས་བསྡུས་དཔེ་ཚོགས།
ལས་མི་གཡོ་བ་བཞག་པར་མི་འོས་པ་ཉིད་ཀྱིས་ རབ་ ཏུ་བྱུང་ཞིང་
བསྙེན་པར་རྫོགས་ནས་ལོ་བརྒྱ་ལོན་པ་དང་ཁྱེད་ཅག་གཉིས་ཚུལ་
ཁྲིམས་དང་། བསླབ་པ་དང༌། སོ་སོར་ཐར་བའི་མདོ་འདོན་པ་
ཉིད་ཀྱིས་མཉམ་པས་ལོ་བརྒྱ་ལོན་པ་དེས་གབ་ལ་བསླབ་པའི་གནས་
དེ་ཁྱོད་ཀྱིས་ཀྱང་བསྒྲུབ་པར་བྱའོ། །ཞེས་བརྗོད་པ་དང༌། འཇིག་
རྟེན་གྱི་ཚུལ་དང་འབྲེལ་བའི་གཟུགས་བརྙན་མཁན་པོ་དང་ཕན་ཚུན་
ཕ་བུའི་འདུ་ཤེས་བཞག་སྟེ་ཇི་སྲིད་འཚོའི་བར་དུ་ནད་གཡོག་དང་
བསྙེན་བཀུར་བྱའོ། །ཞེས་མཐུན་པ་བརྗོད་པ་དང་། གནས་བརྟན་
དང༌། བར་མ་དང་། གསར་བུ་རྣམས་ལ་གུས་པ་དང༌། ཞེས་
དང༌། འཇིགས་པ་དང་བཅས་པས་དུལ་བར་གནས་པར་བྱའོ། །
ཞེས་བརྗོད་པ་དང༌། རབ་ཏུ་བྱུང་བའི་དགོས་པ་ལུང་ནོད་པ་དང་།
ཁ་ཏོན་དང་ཚུལ་བཞིན་ཡིད་ལ་བྱེད་པ་དང༌། མཁས་པར་བྱ་བའི་
གནས་ལ་སློབ་པ་དང༌། བསླབ་པ་གསུམ་ལ་ནན་ཏན་ཏུ་རྗེས་སུ་
བསྒྲུབ་པར་བྱའོ། ། ཞེས་བརྗོད་པ་དང་། འདི་དག་ཆེ་ལོང་ཙམ་
ཞིག་བརྗོད་པར་ཟད་དེ་གཞན་དག་ནི་སོ་སོར་ཐར་བའི་མདོ་འདོན་
པའི་ཚེ་ཐོས་པར་འགྱུར་ཞིང་། མཁན་སློབ་དང་། མཁན་སློབ་
གཅིག་ པ་ སོགས་ ལས་ ཐོས་ བར་འགྱུར་རོ། ། ཞེས་ བརྗོད་ པ་ དང༌།
ཤེས་རབ་མཆོག་གི་བསྟན་པ་ལ། །ཞེས་སོགས་ཀྱིས་གུས་པ་ལ་སྦྱར་བ་
དང་། བསྙེན་ པར་ རྫོགས་ ཟིན་ གྱིས་ བག་ ཡོད་ པར་ སྒྲུབས་ ཤིག
ཅེས་སྒྲུབ་པའི་ཐབས་བརྗོད་པ་སྟེ་བརྒྱད་དང་བཅས་པའི་ཉི་ཤུའོ། །



༄༅། །རྗེ་ལྷ་མོའི་བློ་བཟང་ཚུལ་ཁྲིམས་རྒྱ་མཚོའི་འདུལ་བ། 189
མ་ལ་ཡང་དོན་གྱིས་ཕྱེ་ན་སྒེར་གྱི་རེག་ཕམ་དང་། བཀན་ཕམ་དང་།
འཆབ་ ཕམ་དང་། བཟློག་ཕ མ་སྟེ་བཞི་དང་ལྕི་ཆོས་བརྒྱད་ དང་
བཅས་པ་བཅུ་གཉིས་པོ་སྔར་གྱི་ཉི་ཤུའི་སྟེང་དུ་བསྣན་ཏེ་སོ་གཉིས་
ཡོད་པ་ལས་ཚངས་སྤྱོད་གནས་བཞིའི་ཤིང་དྲུང་བཀོལ་བས་ལྷག་མ་སོ་
གཅིག་གོ། རྨ་བྱའི་སྡོམ་ལས། དེ་ལས་ ཟླ་ཕྱེད་དབྱར་གནས་་་
དགག་དབྱེ་གསུམ། ། ལས་འདས་ལྟུང་བྱེད་གཞན་ལྔ་ཉེས་བྱས་་་་་
འགྱུར། ། ཞེས་པ་ལྟར་ལྕི་ཆོས་ལས་འདས་པའི་ལྟུང་བྱེད་དང་ཉེས་
བྱས་གང་བྱས་ཀྱང་རུང་ཟླ་བ་ཕྱེད་དུ་མགུ་བ་སྤྱོད་དགོས་པའི་ཕྱིར་ན་
ལྕི་བའི་ཆོས་ཞེས་ཟེར་བའོ། །དེ་ཡང་ཕའི་དགེ་འདུན་ལ་བརྟེན་པ་
བསྙེན་པར་རྫོགས་པར་གསོལ་བ་གབ་དགོས་པ་དང་། འདི་ལ་ཀ་
རྨ་ཤཱ་ཏམ་ལས། དགེ་སློང་མས་རབ་ཏུ་བྱུང་བ་དང་བསྙེན་པར་
རྫོགས་པའི་དགེ་སློང་མའི་དངོས་པོ་ཡོངས་སུ་བཙལ་བ་འདི་ནི་ལྕི་
བའི་ཆོས་བརྒྱད་ཀྱི་དང་བོ་སྟེ། ཞེས་རབ་བྱུང་ཡང་ཞུ་དགོས་པར་
གསུངས་ སོ། ། ཟླ་ བ་ ཕྱེད་ ཕྱེད་ ན་ གད མ ས་ ངག་ ཞུ བ་ ད ང་།
མཚམས་པོ་ཆེ་བཅད་ན་དཔག་ཚད་ཕྱེད་གསུམ་དང་མ་བཅད་ན་
དཔག་ཚད་གཅིག་གི་ནང་དུ་ཕའི་དགེ་འདུན་མེད་པར་དབྱར་ཁས་མི་
ལེན་པ་དང་གསུམ། ཕ་མ་གཉིས་ཀའི་དགེ་འདུན་ལ་བརྟེན་པ་ལྷག་
མ་དང་ལྕི་ཆོས་ཀྱི་མགུ་བ་སྤྱོད་པ་དང་། དགག་དབྱེ་དང་གཉིས།
དགེ་སློང་གང་ཟག་ལ་བརྟེན་པ་ཉེ་དགའ་ལྟ་བུ་གཅིག་གིའང་ཉེས་པ་
མི་གླེང་བ་དང༌། དེ་ལྟ་བུ་ལ་མི་སྤྱོད་པ་དང་། དགེ་སློང་གསར་བུ་
。
3 。
བ
2
r༡。
༠



190
༄༅། །གནའ་དཔེ་གཅེས་བསྡུས་དཔེ་ཚོགས།
ལ་ཡང་ཕྱག་བྱ་བ་དང་གསུམ་སྟེ་བརྒྱད་དོ། ། ཚངས་སྤྱོད་གནས་པ་
བཞིའི་འཕྲོས་དོན་སྦྱངས་པའི་ཡོན་ཏན་བཅུ་གཉིས་ནི། བསོད་
སྙོམས་པ་གཉིས་དང་། སྟན་གཅིག་པ་གསུམ་དང་། ཕྱིས་མི་ལེན་
པ་གཉིས་དང་། ཡོ་བྱད་བཅུ་གསུམ་འཆང་རུང་ཡང་འཚོ་བའི་ཡོ་
བྱད་ལས་གཞན་མཁོ་བ་དང་ལྷག་པའི་ཆོས་གོས་གསུམ་མི་འཆང་བའི་
ཆོས་གོས་གསུམ་པ་བ་དང་། ལུག་བལ་འབའ་ཞིག་ལས་བྱས་པའི་
ཕྱིང་བ་ལས་གཞན་པའི་ཆོས་གོས་མི་འཆང་བས་ཕྱི ང་བ་བ་ཞེས་་
སྦྱངས་པའི་ཡོན་ཏན་བསྟན་པ་ལས་སོ། ། ཕྲན་ཚེགས་ལས། དགེ་
སློང་དག་ལྔ་བོ་འདི་དག་ནི་དྲ་བར་མི་བྱ་སྟེ། བེའུ་རས་ཐམས་ཅད་
དང་། ལཱ་བ་ཐམས་ཅད་དང་། ཕྱིང་བ་ཐམས་ཅད་དང༌། ཀླམ་
ཐམས་ཅད་དང༌། སེང་པ་ཐམས་ཅད་དོ། །ཞེས་འདིས་དྲས་དྲུབ་
མི་རུང་བར་གསུངས་སོ། །ཕྱག་དར་ཁྲོད་པ་གཉིས་དང༌། གྲོང་
ལས་རྒྱང་གྲགས་ཡན་ཆད་ཀྱིས་ཆོད་པའི་དབེན་པར་གནས་པའི་
དགོན་ པ་ བ་ དང༌། འདི་ ལ་ གཞན་ བསྙེན་ པར་ རྫོགས་ པ་ དང་།
གསོ་སྦྱོང་དང་། དགག་དབྱེ་དང༌། ན་བ་དང༌། ལུང་ནོད་པ་
སོགས་ཀྱི་ཕྱིར་དུ་གྲོང་དུ་སྐྱ་རེངས་ཤར་ཡང་དགོན་པ་བའི་ཡི་དམ་མི་
འཇིག་པར་སྦྱངས་པའི་ཡོན་ཏན་བསྟན་པ་ལས་སོ། ། ཉིན་གུང་གི་
དུས་སུ་ཤིང་གི་གྲིབ་མས་ཇི་སྲིད་ཁྱབ་པ་དེ་སྲིད་དུ་གནས་པར་དམ་
བཅའ་བའི་ཤིང་དྲུང་བ་དང་། འདིས་སྡོང་རྒན་དང་། ཤིང་ཁོང་
སྟོང་སོགས་ལ་གནས་པ་སྤོང་བར་གསུངས་སོ། ། སྟེང་བ་གཡོགས་



r
。
༄༅། །རྗེ་ལྷ་མོའི་བློ་བཟང་ཚུལ་ཁྲིམས་རྒྱ་མཚོའི་འདུལ་བ། 191
པའི་ཕྱོགས་སུ་གནས་བཅའ་བའི་བླགབ་མེད་པ་དང་། འདི་ཤིང་
དྲུང་དུ་ཞག་གནས་པས་དེ་འཇིག་པར་གསུངས་སོ། ། དུར་ཁྲོད་པ་
གཉིས་དང་། ཙོག་པུ་བ་གསུམ་དང་། སྟན་མི་བརྗེ་བའི་གཞི་ཇི་བ
ཞིན་པ་སྟེ་ཆེ་ལོང་དབྱེ་བས་བཅུ་གཉིས་སུ་ཡོད་པ་དེའོ། །ཞིབ་མོ་རྣམ་
གཞག་ཏུ་ཕྱེ་ན་ཉི་ཤུ་ཡོད་དེ། འདྲིས་པའི་ཁྱིམ་ཙམ་ནས་བཟང་
ངན་ཅི་བྱུང་ཟ་བ་རྙེད་པས་ཆོག་པའི་བསོད་སྙོམས་པ་དང༌། ཁྱིམ་
བཟང་ངན་མི་གདམ་པར་ཁྱིམ་ཐར་ཆགས་ཀྱིས་བསླངས་ཏེ་ཅི་ཐོབ་ཟ་
བར་བྱེད་པ་མཐར་གྱིས་སློང་བའི་བསོད་སྙོམས་པ་གཉིས། ཉན་ས་
ལས་ཀྱང་དེ་ལྟར་རོ། ། སྟན་ལས་ལྡང་ནས་མི་ཟ་བའི་སྟན་གྱི་མཐའ་
བའི་སྟན་གཅིག་པ་དང་། ཁ་བཤལ་བའི་ཆུ་དང་ལྷུང་བཟེད་དུ་ཆུ་
བླངས་ནས་མི་ཟ་བ་ཆུའི་མཐའ་བའི་སྟན་གཅིག་པ་དང་། ཁམ་གྱི་
ཐ་མ་མིང་ནས་སླར་མི་ཟ་བ་ཟས་ཀྱི་མཐའ་བའི་སྟན་གཅིག་པ་སྟེ་གསུ
མ་མོ། །ཕྱིས་མི་ལེན་པ་ཐམས་ཅད་ཟ་འཕྲོ་བཏོད་ནས་ཉིན་ཞག་དེར་
ཟས་ཕྱིས་མི་ལེན་པ་འདྲ་ཡང་ཟ་བའི་སྔ་རོལ་ཏུ་དུས་རུང་གི་ཟས་བྱིན་
ལེན་ལ ན་གཅིག་བྱས་ནས་ཉིན་ཞག་དེར་དུས་རུང་གི་ཟས་ཕྱིས་མི་
ལེན་པ་དང༌། འབྲས་ཆན་དང་ཚོད་མ་དང་། ཞོ་ལྟ་བུ་སྣོད་སོ་
སོར་བླུགས་པ་ཟ་བའི་སྔ་རོལ་ཏུ་དེ་རྣམས་ཀྱི་བྱིན་ལེན་རིམ་གྱིས་བྱས་
ཏེ་ཟ་འཕྲོ་བཏོད་ནས་ཞག་དེར་ཕྱིས་མི་ལེན་པ་གཉིས་ནི་རྒྱུ་མཚན་དེ་
གཉིས་ཀྱི་ཕྱིར་རིམ་བཞིན་དུས་གཅིག་པ་དང་། གསོག་བུ་བའི་ཕྱིས་
མི་ལེན་པ་གཉིས་སོ། །འདི་ལྟར་ཉན་ས་ལས་བཤད་ཅིང་། ཀུན་
。



192 ༄༅ ། །གནའ་དཔེ་གཅེས་བསྡུས་དཔེ་ཚོགས།
ལས་བཏུས་པ་གསུམ་པ་ལས། ཟས་ཕྱིས་མི་བླང་བ་ནི་གཉིས་ཏེ།
ལྷག་པའི་མཐའ་བ་ཉིད་དང༌། བཟུང་བའི་མཐའ་བའོ། ། དེ་ལ་
ལྷག་པའི་མཐའ་བ་ཞེས་བྱ་བ་ནི་ཟོས་ཏེ་སྤངས་ནས་ཡང་མི་ཟ་བའོ། །
བཟུང་བའི་མཐའ་པ་ཞེས་བྱ་བ་ནི་བདག་ཉིད་ཀྱི་རང་བཞིན་གྱི་སྐལ་
བ་གཅིག་གོ། ཞེས་འབྱུང་ངོ༌། །ཕྱག་དར་ཁྲོད་པ་ལ། ལམ་སྲང་
ལ་སོགས་པར་བོར་བའི་གོས་ཀྱི་དུམ་བུ་ལ་སོགས་པ་བཀྲུས་ལ་དྲུབས་
ཏེ་ཁ་དོག་བསྒྱུར་ ཅིང་འཆང་བ་བོར་བའི་ཕྱག་དར་ཁྲོད་པ་ད ང་་
གཞན་གྱིས་ཟླ་བ་བཞི་ཡན་ཆད་སྤྱད་ཅིང་དམན་པར་བྱས་པ་ལས་
གཞན་གོས་གསར་མི་གྱོན་པའི་དུས་ཚིགས་སུ་སྤྱད་པའི་ཕྱག་དར་ཁྲོད་
པ་གཉིས་ཞེས་ཉན་ས་ལས་འབྱུང་ལ། སྦྱངས་པའི་ཡོན་ཏན་བསྟན་
པ་ལས། ཕྱག་དར་ཁྲོད་པ་ནི་རྣམ་པ་གཉིས་ཏེ། བདག་པོ་མེད་པ་
དང་། རང་བཞིན་གྱི་མི་རྣམས་ཀྱིས་སྨད་པར་གྲགས་པའོ། །དེ་ལ་
དུར་ ཁྲོད་ དམ། ཕྱག་ དར་ གྱི་ ཕུང་ བོའམ། ཚོང་འདུས་ སམ།
ལམ་པོ་ཆེ་ནས་དམ་དུམ་དག་བཏུས་ནས་སྣམ་སྦྱར་བྱས་ཏེ་འཆང་བ་
འདི་ནི་བདག་པོ་མེད་པའི་ཕྱག་དར་ཁྲོད་པ་ཡིན་ནོ། །ཁ་ཚར་བཅད་
པ་དང་། ཕུན་ཚར་བཅད་པ་དང་། བ་ལང་གིས་ཟོས་པ་དང་།
བྱི་ བས་ ཟོས་ པ་ དང་། མེས་ཚིག་ པ་ དང་། ཡས་ སྟགས་ དང༌།
རོ་བག་གི་གོས་དང་། མུ་སྟེགས་ཅན་གྱི་མཚན་མ་འདི་དག་ནི་རང་
བཞིན་གྱི་མི་རྣམས་ཀྱིས་སྨད་པར་གྲགས་པའི་ཕྱག་དར་ཁྲོད་པ་ཡིན་
ནོ། ། ཞེས་གསུངས་སོ། ། དུར་ཁྲོད་པ་ལ། ཟས་གོས་སྣོད་སྤྱད་་་་



༄༅། །རྗེ་ལྷ་མོའི་བློ་བཟང་ཚུལ་ཁྲིམས་རྒྱ་མཚོའི་འདུལ་བ།
193
གནས་མལ་ཐམས་ཅད་དུར་ཁྲོད་ཀྱི་རྫས་ལ་བརྟེན་པས་ན་ཐམས་ཅད་
དུར་ཁྲོད་པ་དང་། དེ་དག་ལས་སྣ་འགའ་དུར་ཁྲོད་ཀྱི་རྫས་ལ་་་
བརྟེན་པའི་ཕྱོགས་འགའ་དུར་ཁྲོད་པ་གཉིས་ཞེས་ཉན་ཐོས་ཀྱི་ས་ལས་
བཤད། ལུང་རྣམ་འབྱེད་ལས། ཉེ་དུ་དག་གིས་ཤི་བའི་དུར་ཟས་
ལྔ་དུར་ཁྲོད་དུ་འདོར་བར་བྱེད་པ་དེ་ལ་ཟས་སུ་བྱེད། རོའི་གོས་
དུར་ཁྲོད་དུ་འདོར་བར་བྱེད་པ་དེ་དག་ལུས་ཏེ་དྲུབས་ཤིང་ཁ་བསྒྱུར་
ནས་ཆོས་གོས་སུ་བྱེད། ཤི་བ་དེའི་རྗེས་སུ་དུར་ཁྲོད་དུ་འདོར་བར་
བྱེད་པའི་གྱོ་མོ་བཞག་པ་དེ་ལྷུང་བཟེད་དུ་བྱེད། གནས་མལ་ཡང་
དུར་ཁྲོད་པ་སྟེ་དེར་གནས་བཅའ་བར་བྱེད་པའོ། ། ཞེས་གསུངས་ལ།
དུར་ཁྲོད་པས་དུར་ཁྲོད་དུ་སྤྱིལ་བུ་དང་ཁང་བ་མི་བྱ་བར་དུར་ཁྲོད་དུ་
གནས་པར་བྱ། ཞེས་སྦྱངས་པའི་ཡོན་ཏན་བསྟན་པ་ལས་སོ། །
གཡས་གཡོན་མདུན་རྒྱབ་བཞིར་དུས་ཀུན་ཏུ་མི་སྙེལ་བའི་ཙོག་པུ་ཆེན་
པོ་དང༌། རྒྱབ་ཙམ་ལས་གཞན་གསུམ་མི་བརྟེན་པའི་ཙོག་པུ་་་་
འབྲིང་། གཡས་གཡོན་མདུན་རྒྱབ་གསུམ་བརྟེན་ཀྱང་མགོ་སྔས་ལ་
མི་འཇོག་པའི་ཙོག་པུ་ཆུང་ངུ་གསུམ་སོགས་སྔར་གྱི་དབྱེ་བ་མ་བྱས་པ་
དེ་དག་གི་སྟེང་དུ་བསྣན་པས་ཉི་ ཤུ་ཡོད་པའི་ཕྱིར། ཉན་ས་ལས་
སྔར་གྱི་བཅུ་གཉིས་ལས་བསོད་སྙོམས་པ་ལ་གཉིས་སུ་ཕྱེ་བས་བཅུ་
གསུམ་དང༌། སྦྱངས་པའི་ཡོན་ཏན་བསྟན་པ་ལས་བཅུ་གཉིས་ཀྱི་
སྟེང་དུ་ཟས་ཆོག་བབ་བསྣན་པས་བཅུ་གསུམ་གསུངས་ལ། ཆོས་
མངོན་པ་ལས་བརྒྱུད་དུ་བསྡུས་ནས་གསུངས་སོ། ། སྦྱངས་པའི་ཡོན་



194 ༄༅། །གནའ་དཔེ་གཅེས་བསྡུས་དཔེ་ཚོགས།
ཏན་བཅུ་གཉིས་ཀྱི་ཕན་ཡོན་དང་དམ་བཅའ་འཇིག་པའི་རྒྱུ་དང་།
དམིགས་བསལ་ཡོད་མེད་སོགས་ཀུན་ལས་བཏུས་པ་གསུམ་པ་དང༌།
ཉན་ས་དང༌། གསེར་འཕྲེང་མཚོ་ཊཱིཀ་སོགས་ལས་ཤེས་པར་་་་་
བྱའོ། །བཅུ་གཉིས་པོ་གཉེན་པོ་བྱེད་ཚུལ་གྱིས་བསྡུས་ན། ཟས་ལ་
སྲེད་པའི་གཉེན་པོ་དང༌། གོས་ལ་སྲེད་པའི་གཉེན་པོ་དང༌། སྤྱོད་
ལམ་ལ་སྲེད་པའི་གཉེན་པོ་དང༌། གནས་མལ་ལ་སྲེད་པའི་དགྲའམ་
གཉེན་པོ་བཞིར་འདུ་སྟེ། དང་བོ་གསུམ་དང༌། དེའི་འོག་མ་
གསུམ་དང༌། ཙོག་པུ་བ་དང་། དེ་དག་ལས་གཞན་ལྔ་གོ་རིམ་ཇི་
ལྟ་བ་བཞིན་འདུ་བའི་ཕྱིར། གདམས་ངག་བཅུ་གཅིག་གཉིས་སུ་
འདུ་སྟེ། དང་བོ་དགུ་བསླབ་བྱ་ཡུལ་ལ་གདམས་པ་དང༌། ཕྱི་མ་
གཉིས་སློབ་བྱེད་གཉེན་པོར་གདམས་པ་གཉིས་ཀྱིས་བསྡུས་པའི་ཕྱིར།
གཉིས་པ་ཐོབ་པ་མི་ཉམས་པར་བསྲུང་བའི་ཐབས་ཚུལ་ལ་མཚོ་
ཊཱིཀ་ལྟར་ཕྱིའི་རྐྱེ ན་དགེ་བའི་བཤེས་གཉེན་གཞན་ལ་བརྟེ ན་ནས་
བསྲུང་ཚུལ་དང་། ནང་གི་རྒྱུ་བསམ་པ་ཕུན་ཚོགས་ལ་བརྟེན་ནས་
བསྲུང་ཚུལ་དང་། སྤང་བྱ་མི་མཐུན་ཕྱོགས་ངོ་ཤེས་པའི་སྒོ་ནས་
བསྲུང་ཚུལ་དང་། བསླབ་པ་ཡོངས་སུ་སྦྱོང་པའི་སྒོ་ནས་བསྲུང་ཚུལ་
དང་། བདེ་བར་གནས་པའི་རྐྱེན་བསྟེན་པའི་སྒོ་ནས་བསྲུང་ཚུལ་ལྔ་
ལས་ད ང་བོར་ག ན ས་ཀྱི་སློབ་དཔོན་གྱི་ཡོན་ཏན་དང་། དེ་ལ་
བརྟེན་ཚུལ་གཉིས། དང་བོ་ལ་གླེང་གཞི་དང་། ཡོན་ཏན་བཤད་
པ་དངོས་གཉིས། དང་བོ་ནི། ཉེ་སྡེས་ལོ་བཅུ་མ་ལོན་གོང་དུ་



༄༅། །རྗེ་ལྷ་མོའི་བློ་བཟང་ཚུལ་ཁྲིམས་རྒྱ་མཚོའི་འདུལ་བ།
195
བསྒྲུབ་བྱ་ཞིག་བསྙེན་པར་རྫོགས་ཏེ། དེ་དང་ལྷན་ཅིག་བཅོམ་ལྡན་
འདས་ཀྱི་སྤྱན་སྔར་འོངས་པ་ལ། ཉེ་སྡེར་འདི་ཁྱོད་ཀྱི་ཅི་ཡིན་ཞེས་
བཀའ་འདྲི་བྱས་པར། མཁན་བུ་ཡིན་ནོ་ཞེས་ཞུས་པ་ལ། འོ་ན་
ཁྱོད་ལོ་བཅུ་ལོན་ནམ། མ་ལོན་ནོ་ཞེས་ཞུས་པ་ལ་བརྟེན་ནས་་་་
གཞན་གྱི་མཁན་པོ་དང་། གནས་ཀྱི་སློབ་དཔོན་དང༌། མི་གནས་
པར་འདུག་པས་ལོ་བཅུ་ལོན་དགོས་པའི་བཅས་པ་མཛད། རྒན་
ཞུགས་འདུལ་བ་མི་ཤེས་པ་བསྙེན་པར་རྫོགས་ནས་ལོ་བཅུ་ལོན་པ་
ཞིག་གིས་མུ་སྟེགས་ཅན་ཞིག་རབ་ཏུ་བྱུང་བ་ལ་བརྟེན་ནས་ལྔ་བ་ཉི་ཤུ་
རྩ་གཅིག་གི་བཅས་པ་གཅིག་ཅར་མཛད་ལ། སྟོ་ན་པ་ལྗོངས་རྒྱུའི་
གྲོགས་ཉུང་བར་གཟིགས་ནས་ལོ་ལྔ་ལོན་ཞིང་ལྔ་ཚན་ཉེར་གཅིག་གི་
ཐ་མ་དང་ལྡན་ན་ལྗོངས་རྒྱུར་འགྲོ་རུང་བའི་རྗེས་བཅས་མཛད། ལྔ་
ཚན་ཐ་མ་རྗེས་བཅས་སུ་མཛད་ཅེས་མཐའ་དཔྱོད་ལས་གསུངས་པ་ལོ་
ལྔ་ལོ ན་ཞིང་ལྔ་ཚན་ཐ་མ་དང་ལྡན་ན་ལྗོངས་རྒྱུར་འགྲོ་རུང་བའི་
བཅས་པ་རྗེས་བཅས་ཡིན་པ་ལ་དགོངས་པར་གསུངས་པ་ལྟར་ཡིན་ཏེ།
ལྔ་ཚན་ཉེར་གཅིག་གི་བཅས་པ་གཅིག་ཅར་མཛད་པ་ལུང་དང་གླེང་
འབུམ་དུ་གསལ་བའི་ཕྱིར་རོ། །ལོ་བཅུའི་གླེང་གཞི་ལ་མཐའ་དཔྱོད་
སོགས་ལས་ཉེ་དགའ་ཞེས་འབྱུང་ཡང་ལུང་དང་གླེང་འབུམ་དུ་ཉེ་སྡེ་
ཞེས་འབྱུང་བས་མ་དག་གམ་དཔྱད། ལྔ་ཚན་ཉེར་གཅིག་ནི། ལུ
ང་གཞིའི་བར་སྡོམ་ལས། ལོ་བཅུ་ལོན་པའི་ལྔ་བ་དང་། སྡེ་སྣོད་
གསུམ་འཛིན་པའི་ལྔ་བ་དང༌། སྡེ་སྣོད་གསུམ་ལ་མཁས་པའི་ལྔ་བ་



196
༄༅། །གནའ་དཔེ་གཅེས་བསྡུས་དཔེ་ཚོགས།
དང་། སྡེ་སྣོད་གསུམ་རིག་པའི་ལྔ་བ་དང༌། སྡེ་སྣོད་གསུམ་གསལ་
བའི་ལྔ་བ་དང་། སྡེ་སྣོད་གསུམ་འ ཛི ན་འ ཇུ ག་ གི་ལྔ་བ་དང་།
ལྷག་པའི་བསླབ་པ་གསུམ་ལ་སློབ་པའི་ལྔ་བ་དང༌། དེ་ལ་སློབ་ཏུ་
འཇུག་ནུས་པའི་ལྔ་བ་དང་། ལྷག་པའི་སྤྱོད་སོགས་གསུམ་ལ་སློབ་
པའི་ལྔ་བ་དང་། དེ་ལ་སློབ་ཏུ་འཇུག་ནུས་པའི་ལྔ་བ་སྟེ་སློབ་པ་དང་
སློབ་འཇུག་རྣམ་པ་གཉིས་གཉིས་ཏེ་བཞི་དང་། ཕུན་ཚོགས་གོང་
མའི་ལྔ་བ་དང༌། ཕུན་ཚོགས་འོག་མའི་ལྔ་བ་སྟེ་ལྔ་ཚན་གཉིས་དང༌།
དྲན་ལྡན་གྱི་ལྔ་བ་དང༌། ནང་དུ་ཡང་དག་འཇོག་པའི་ལྔ་བ་དང་།
མཉམ་པར་བཞག་པའི་ལྔ་བ་སྟེ་རྣམ་པ་གསུམ་དང་། སློབ་པའི་ལྔ་
བ་དང་། མི་སློབ་པའི་ལྔ་བ་དང་། བྱུ ང་ཤེས་ཀྱི་ལྔ་བ་ད ང་།
གནས་འཆའ་བའི་ལྔ་བ་དང་། རེ་ཞིག་གནས་འཆར་འཇུག་གི་ལྔ་
བ་དང་། ལྟུང་བ་ཤེས་པའི་ལྔ་བ་སྟེ་ལྔ་ཚན་ཉེར་གཅིག་ཀུན་དགའ་
བོ་འཁོར་དུ་བྱོན་རྗེས་སུ་གནས་ལྷོ་ཡི་རི་ལ་རྒྱུ་བ་ཡི་ཚེ་ན་ལྔ་བའི་སྡེ་
ཚན་ཡང་དག་པར་བསྡུས་པ་ཡིན་ནོ། ། ཞེས་པ་ལྟར་རོ། །ལྔ་ཚན་ད
ང་བོ་སྡེ་སྣོད་གཉིས་ཤེས་ཀྱི་ལྔ་བ་ཡིན་པ་སྟེ། དེའི་ཡན་ལག་བསྙེན་
པར་རྫོགས་ནས་སྡོམ་རྒྱུན་རྣམ་དག་བར་མ་ཆད་པར་ལོ་བཅུ་ལོན་པ་
དང་། སྙིང་བརྩེ་བས་གནས་པ་ན་བའི་ནད་གཡོག་རང་གིས་བྱེད་
དམ་གཞན་བྱེད་དུ་འཇུག་ནུས་པའི་མཐུ་ཡོད་པ་དང༌། འདུལ་བ་
ལ་མཁས་པས་བྱ་བ་འདིས་ལྟུང་བ་དང་བཅས་པར་གྱུར་ཏམ་མ་གྱུར་
སྙམ་པའི་འགྱོད་པ་སེལ་བ་རང་གིས་བྱེད་དམ་གཞན་བྱེད་འཇུག་ནུས་
。
。
ལ



༄༅། །རྗེ་ལྷ་མོའི་བློ་བཟང་ཚུལ་ཁྲིམས་རྒྱ་མཚོའི་འདུལ་བ། 197
པ་དང་། མངོན་པ་ལ་མཁས་པས་སྡིག་པ་ཅན་གྱི་ལྟ་བའི་རྣམ་པ་
དྲུག་ཅུ་རྩ་བཞི་སྤོང་བ་རང་གིས་བྱེད་དམ་གཞན་བྱེད་དུ་འཇུག་ནུས་
པ་དང་། བསམ་པ་ཤེས་པས་སློབ་མ་གན ས་སམ་ཡུལ་གང་ལ་མི་
དགའ་བ་འདོར་བ་སྟེ་དོར་ནས་དགའ་བའི་གནས་སུ་འཇོག་པ་རང་
གིས་བྱེད་དམ་བྱེད་དུ་འཇུག་ནུས་པ་སྟེ་ཡན་ལག་ལྔ་ཚང་དགོས་པའི་
ཕྱིར་ དང༌། འགྱོད་ པ་ བསལ་ ཞེས་ པའི་ རྒྱ་ ཆེར་ འགྲེལ་ ལས།
འདིས་ནི་འདུལ་བ་ལ་གནས་པའི་དོན་ཉིད་བསྟན་ཏོ། ། ཞེས་དང་།
སྡིག་ པ་ ཅན་ གྱི་ ལྟ་ བའི་ རྣམ་ པ་ སྤང་ བ་ དང་ ཞེས་ པའི་ ཊཱིཀྐ་ལས།
འདིས་ནི་ཆོས་མངོན་པ་ལ་མཁས་པ་ཉིད་བསྟན་ཏོ། ། ཞེས་གསུངས་
པའི་ཕྱིར། གནས་མི་དགའ་བ་འདོད་པ་དག་ལ་བྱེད་དམ་བྱེད་དུ་
འཇུག་ནུས་པ་ཞེས་པའི་གནས་བློ་གྲོས་ལེགས་བཟང་གིས། གནས་
ཀྱི་བླ་མར་ མི་ དགའ་བ་ འདོར་བ་ ཞེས་ གསུངས་ ཀྱང་ མི་འཐད་དེ།
དེ་འདྲའི་གནས་ཡུལ་ཕྱོགས་ལ་བྱེད་པའི་ཕྱིར་ཏེ། ལུང་གཞི་ལས།
ཕྱོགས་གང་དུ་ལྷན་ཅིག་གནས་པ་དང་ཉེ་གནས་རྣམས་མངོན་པར་མི་
དགའ་ན་དེ་འདོར་བའམ་འདོར་དུ་འཇུག་ནུས་པ་སྟེ། ཞེས་དང་།
ལུང་གཅིག་ལས་འཕྲོས་པ་ལས། ལྷན་ཅིག་གནས་པ་དང་ཉེ་གནས་
ཡུལ་དེར་གནས་པ་ལ་མི་དགའ་ན་ཡུལ་གཞན་དུ་གཏོང་བར་ནུས་པ་
ཡིན། ཞེས་གསུངས་པའི་ཕྱིར། ལོ་བཅུ་ལོན་པ་དེ་རྩ་བར། ལྔ་
ཚན་དང་བོའི་ཡན་ལག་ཕྱི་མ་བཞི་དང་ཉེ་བར་ཡོང་བའི་ཕྱི ར་ ན་
སྐབས་ དེར་ མ་ བགྲང་ ཡང་ རྟོགས་ སླ་ བའི་ ཕྱིར་ ཡན་ ལག་ ཡིན་ ཏེ།



198 ༄༅ ། །གནའ་དཔེ་གཅེས་བསྡུས་དཔེ་ཚོགས།
གཞི་འགྲེལ་ལས། བསྙེན་པར་རྫོགས་ནས་ལོ་བཅུ་ལོན་པའམ་ལྷག་
པ་ སྟེ། དེ་ ནི་ འདིར་ ལྔ་ བ་ དང་ བོའི་ ཡན་ ལག་ དང་ བོ་ ཡིན་ ཏེ།
ཞེས་དང་། ལུང་གཞི་ལས་ཀྱང་ངོ༌། །ཊཱིཀྐ་ལས། ལོ་བཅུ་ལོན་པ་
འདི་ནི་ལྔ་བ་དང་བོའི་ཡན་ལག་ལྔ་བ་ཡིན་པར་བྱ་སྟེ། ཞེས་འབྱུང་
བ་ནི། མས་རིམ་ནས་བགྲང་བའི་ཐ་མ་ཡིན་པའི་དོན་ཡིན་ཏེ།
གཞན་དུ་ན་ལུང་དང་གཞི་འགྲེལ་སོགས་དང་འགལ་བའི་ཕྱིར། ལོ་
བཅུ་ལོན་པ་འདིས་ལྔ་ཚན་དང་བོའི་ཁ་སྐོང་བྱེད་ལ། ལྔ་ཚན་་་་
གཞན་ལ་འདིས་ཁ་སྐོང་མི་བྱེད་པ་ཅི་ཞེ་ན། ལྔ་ཚན་དང་བོ་ལ་འདི་
དངོས་སུ་མ་བགྲང་ན་ཡན་ལག་མི་ཚང་ལ། གཞན་ལ་དངོས་སུ་
བགྲང་ན་ཡན་ལག་ལྷག་པར་འགྱུར་བའི་ཕྱིར་ན་ལྔ་ཚན་གཞན་ཉི་ཤུ་
ལ་དངོས་སུ་བགྲང་བ་མིན་ནོ། །རྒྱ་འདུལ་འཛིན་གྱིས་ལྔ་ཚན་ཉེར་
གཅིག་ ལས་ དོན་ ལ་ ལྔ་ ཕྱུགས་ གཅིག་ དྲུག་ ཕྲུགས་ བཅོ་ བརྒྱད།
བདུན་ཕྲུགས་གཉིས་སོ། །ཞེས་གསུངས་ཀྱང་མི་འཐད་དེ། དོན་གྱི་
དགུ་ཕྲུགས་གཉིས་ཡོད་པའི་ཕྱིར་ཏེ། སློབ་འཇུག་གཉིས་དོན་གྱི་
དགུ་ཕྲུགས་ཡིན་པའི་ཕྱིར། དེར་ཐལ། ལྷག་པའི་བསླབ་པ་་་་
གསུམ་ལ་སློབ་འཇུག་ལ་དེ་གསུམ་ལ་རང་གིས་སློབ་པ་གསུམ་དང་།
གཞན་སློབ་ཏུ་འཇུག་ནུས་པ་གསུམ་སྟེ་དྲུག་གི་སྟེང་དུ་ཐུན་མོང་གི་
མང་ཚུལ་གཉིས་ཏེ་བརྒྱད་དང༌། ལོ་བཅུ་ལོན་པ་སྟེ་དོན་གྱི་དགུ་
ཕྲུགས་ ཚང་ དགོས་ པའི་ ཕྱིར། གཅིག་ཤོས་ ཀྱང་ རིགས་ འདྲ་ སྟེ།
སློབ་ཏུ་འཇུག་ཀྱང་ནུས་པ་ཞེས་པའི་ཀྱང་སྒྲའི་དོན་ཡོད་པའི་ཕྱིར།



༄༅། །རྗེ་ལྷ་མོའི་བློ་བཟང་ཚུལ་ཁྲིམས་རྒྱ་མཚོའི་འདུལ་བ། 199
དེས་ན་དོན་ལ་ལྔ་ཕྲུགས་གཅིག་དང་། དྲུག་ཕྲུགས་བཅུ་དྲུག་དང་།
བདུན་ཕྲུགས་གཉིས་སུ་མཚོ་ཊཱིཀ་ལས་གསུངས་སོ། ། དེ་ཡང་མཚོ་
ཊཱིཀ་ལྟར་ན། སློབ་མི་སློབ་གཉིས་ལ་ལོ་བཅུ་ལོན་པ་དང་འདུལ་བ་
ཤེས་པ་གཉིས་བསྣན་ནས་དོན་གྱིས་བདུན་ཕྲུགས་དང༌། ལྔ་ཚན་
དང་བོ་དོན་ལའང་ལྔ་ཕྲུགས་ཡིན་ལ། དེ་གསུམ་དང་སློབ་འཇུག་
གཉིས་ཏེ་ལྔ་ལས་གཞན་བཅུ་དྲུག་ལ་ལོ་བཅུ་ལོན་པ་བགྲང་བས་དོན་
གྱི་དྲུག་ཕྲུགས་བཅུ་དྲུག་ཏུ་འགྱུར་བའི་ཕྱིར། དེ་དག་དོན་གྱི་དྲུག་
ཕྲུགས་ཡིན་ཀྱང་དྲུག་ཕྲུགས་མིན་ཏེ། གདུལ་བྱ་ལྔ་ཚན་ལ་དགའ་
བའི་ངོར་ལྔ་ཕྲུགས་ཁོ་ནར་ལུང་ལས་གསུངས་པའི་ཕྱིར། ཁ་ཅིག་
བདུན་ཕྲུགས་ལ་བྱུང་ཤེས་ལྟུང་ཤེས་གཉིས་བཞག་ནས་ཚུལ་ལྡན་དང་
ལོ་ བཅུ་ལོན་པ་གཉིས་དོན་གྱི་ཡན་ལག་ཏུ་བགྲང་བ་མི་འཐད་དེ།
ཚུལ་ལྡན་ལྔ་བ་རྣམས་ཀྱི་མེད་མི་རུང་བའི་ཡན་ལག་མ་ཡིན་པའི་ཕྱིར་
ཏེ། དེ་ཡིན་ན་ལྔ་བ་དང་བོ་ལའང་སྦྱོར་དགོས་པས་དོན་གྱི་དྲུག་
ཕྲུགས་སུ་ཐལ་བས་སོ། །མང་ཐོས་ཚུལ་ལྡན་གྱི་ཚུལ་ཁྲིམས་དང་ལྡན་
པའི་ཚད་ནི། དགེ་སློང་ཕམ་པས་མ་གོས་ཤིང་། རང་བཞིན་གྱི་ཁ་
ན་མ་ཐོ་བ་ལ་འཛེམ་པའོ་ཞེས་མཚོ་ཊཱིཀ་ལས་བྱུང་བ་ལྟར། འོད་
ལྡན་ ལས། ཚུལ་ ཁྲིམས་ དང་ ལྡན་ པ་ ཞེས་ བྱ་ བ་ནི་ ཕམ་ པའམ།
ལྟུང་བ་བཞི་བོ་རྣམས་ལས་གང་ཡང་རུང་བ་མ་བྱུང་བའོ། །ཞེས་དང༌།
ཊིཀྐ་ ལས། འཆལ་ བའི་ ཚུལ་ ཁྲིམས་ ཀྱི་ སྐབས་ མེད་ པའི་ ཕྱིར།
དེས་ན་འདི་ནི་དགེ་བའོ། །ཞེས་བྱ་བར་ཤེས་པ་དེ་ནི་ཚུལ་ཁྲིམས་དང་



200 ༄༅ ། །གནའ་དཔེ་གཅེས་བསྡུས་དཔེ་ཚོགས།
ལྡན་ པ་ ཉིད་ ཡིན། ཞེས་ གསུངས་ པའི་ ཕྱིར། ཁ་ ཅིག་ གིས།
ཚུལ་ཁྲིམས་དང་ལྡན་པ་ནི་ཕམ་ལྷག་གིས་མ་གོས་པའོ། །ཞེས་བཤད་
པ་མི་འཐད་དེ། རང་བཞིན་གྱི་ཁ་ན་མ་ཐོ་བ་དུད་འ གྲོ་སོགས་
གསོད་པའི་ལྟུང་བྱེད་ལྟ་བུས་གོས་ན་འཆལ་བའི་ཚུལ་ཁྲིམས་སུ་འགྱུར་
ལ། བཅས་པའི་ཁ་ན་མ་ཐོ་བ་ཁང་ཆེན་གྱི་ལྷག་མ་ལྟ་བུས་གོས་ཀྱང་
ཚུལ་ཁྲིམས་འཆལ་བར་འགྱུར་བ་མིན་པའི་ཕྱིར་ཏེ། མཛོད་ལས།
འཆལ་བའི་ཚུལ་ཁྲིམས་མི་དགེའི་གཟུགས། ཞེས་གསུངས་པའི་ཕྱི་
ར་ཞེས་མཚོ་ཊཱིཀ་ལས་སོ། །རིན་ཆེན་འ ཕྲེང་བ་ལས་མཚོ་ཊཱིཀ་གི་
བཤད་ཚུལ་དེ་བཀག་ན ས་ཚུལ་ལྡན་རབ་ལ་ལྷག་མས་མ་གོས་པ་
དགོས་པར་ཤེས་རབ་བྱེད་པ་ལས། ཕམ་ལྷག་རྣམས་ཀྱིས་མ་ཉམས་
པ་སྟེ་དགེ་སློང་དུ་ཚུད་པ་ལ་བྱའོ། ། ཞེས་གསུངས་པའི་ཕྱིར་ཞེས་་
འབྱུང་ཞིང་། རང་ལུགས་ལ་ཚུལ་ལྡན་ནི་མ་མཐའ་ ཕམ་ པས་མ་
གོས་ཤིང༌། རང་བཞིན་གྱི་ཁ་ན་མ་ཐོ་བ་ལ་འཛེམ་པ་དང་། རབ་
ལ་ཕམ་ལྷག་གཉིས་ཀས་མ་གོས་ཤིང་རང་བཞིན་གྱི་ཁ་ན་མ་ཐོ་བ་ལ་
འཛེམ་པ་དགོས་པའི་དོན་ཡིན་ནོ། ། མང་ཐོས་ཚུལ་ལྡན་གཉིས་ལྔ་
ཚན་བཅུ་གཉིས་ཀྱི་ཁ་སྐོང་ལ་སྦྱོར་དགོས་པས་ལྷག་པའི་སྤྱོད་སོགས་
གསུམ་ལ་སློབ་སློབ་འཇུག་གཉིས་ལ་མདོ་མངོན་མང་ཐོས་དང་དྲན་པ་
དང་ལྡན་པ་དང་། སོགས་སྒྲས་ནང་དུ་ཡང་དག་འཇོག་པ་དང་།
མཉམ་པར་བཞག་ པའི་ ལྔ་ བ་ གསུམ་ ལ་ འདུ ལ་ བ་ མང་ ཐོས་དང་།
སྡེ་སྣོད་གསུམ་འཛིན་པའི་ལྔ་བ་དང༌། སོགས་སྒྲས་སྡེ་སྣོད་གསུམ་
ས
སྒྲ
༠



。
༄༅། །རྗེ་ལྷ་མོའི་བློ་བཟང་ཚུལ་ཁྲིམས་རྒྱ་མཚོའི་འདུལ་བ། 201 །
ལ་མཁས་པའི་ལྔ་བ་དང༌། སྡེ་སྣོད་གསུམ་རིག་པའི་ལྔ་བ་དང་།
སྡེ་སྣོད་གསུམ་གསལ་བའི་ལྔ་བ་དང་། སྡེ་སྣོད་གསུམ་འཛིན་འཇུག་
གི་ལྔ་བ་དང༌། བསླབ་གསུམ་ལ་སློབ་སློབ་འཇུག་གི་ལྔ་བ་གཉིས་ཏེ་
བདུན་ལ་ཕྱི་ནང་ཐུན་མོང་གིས་བསླབ་པར་བྱ་བའི་གནས་སྤྱི་གཙོ་བོ་
སོགས་སྟོན་པའི་ཕྱི་བའི་བསྟན་བཅོས་མང་ཐོས་སྦྱོར་དགོས་པས་ལྔ་
ཚན་བཅུ་གཉིས་ཀྱི་ཡན་ལག་གི་མང་ཐོས་མི་འདྲའོ། ། སྔོན་གྱི་མཁས་
པ་ཁ་ཅིག་ལུང་རིགས་གཏེར་མཛོད་ལས། མང་དུ་ཐོས་པ་ནི་གང་
ལ་སྦྱར་བར་བྱ་བའི་ལྔ་བ་དེ་ལ་སྡེ་སྣོད་གསུམ་ཤེས་པ་ཡོད་ན་རིག་པའི་
གནས་དང་བོ་བཞི་ཤེས་པ་ཡིན་ལ། མེད་ན་སྡེ་སྣོད་གསུམ་ཤེས་
པའོ། །ཞེས་པ་ལྟར་འཐད་ཟེར་བ་ཡང་མི་འཐད་དེ། གསུམ་ཤེས་
ལ་གཞན་གྱི་བསྟན་བཅོས་དང་སྡེ་སྣོད་ཤེས་པ་དངོས་བསྟན་ལ་མེད་
ན་རང་གི་གྲུབ་མཐའི་བསྟན་བཅོས་མང་ཐོས་སྦྱོར་དགོས་པའི་ཕྱིར་
དང་། སྡེ་སྣོད་གསུམ་གྱིས་བསྡུས་པའི་རིག་གནས་ལྔ་ཡོད་པའི་ཕྱིར་
ཏེ། གཞི་འགྲེལ་ལས། འདི་མན་ཆད་ལྔ་བ་གང་ལ་མདོ་སྡེ་དང་
འདུལ་བ་དང་མ་མོའི་སྡེ་སྣོད་མངོན་པར་ཤེས་པ་ཉིད་ཡོད་པ་དེར་ནི་
མང་དུ་ཐོས་པ་ཉིད་གཞན་གྱི་བསྟན་བཅོས་ཀྱི་ཡུལ་ཅན་ཡིན་ནོ། །
གང་དུ་སྡེ་སྣོད་མངོན་པར་ཤེས་པ་མ་བསྡུས་པ་དེར་ནི་མང་དུ་ཐོས་པ་
ཉིད་རང་གི་གྲུབ་པའི་མཐའི་ཡུལ་ཅན་ཡིན་པར་རིག་པར་བྱའོ། །
ཞེས་གསུངས་པའི་ཕྱིར། ལྔ་ཚན་གཉིས་པའི་ཡན་ལག་ལྔ་ཡོད་དེ།
སྡེ་སྣོད་གསུམ་ གྱི་ཚིག་དོན་མི་བརྗེད་པར་འཛིན་པ་གསུམ་དང༌།
。
。



202 ༄༅ ། །གནའ་དཔེ་གཅེས་བསྡུས་དཔེ་ཚོགས།
ཐུན་མོང་གི་མང་ཚུལ་གཉིས་ཏེ་ལྔ་བོ་དེ་ཡིན་པའི་ཕྱིར། ཊཱིཀྐ་ལས།
མདོ་སྡེ་ལ་སོགས་པ་བཟུང་བ་མི་བརྗེད་པ་ནི་འཛིན་པའོ། ། ཞེས་་
གསུངས་པའི་ཕྱིར། འདི་ལ་བློ་གྲོས་ལེགས་བཟང་གིས། བློ་ཀ་
འབུམ་ཕྲག་རེ་འཛིན་དགོས་པར་གསུངས་པ་དང༌། སྐྱེད་ཚལ་་་་
མཁན་པོའི་འདུལ་བ་ལས། སྡེ་སྣོད་གསུམ་གྱི་ཚིག་ཤེས་པའི་སྟེང་དུ་
ཚུལ་གནས་མང་ཐོས་སྦྱར་བའོ། །ཞེས་གསུངས་པ་གཉིས་མི་འཐད་
དེ། མཚོ་ཊཱིཀ་ལས། འཛིན་པ་ནི་ཚིག་དོན་གཉིས་ཀ་འཛིན་པ་སྟེ།
ཞེས་གསུངས་པའི་ཕྱིར་དང་། བློ་ཀ་འབུམ་བཟུང་ཡང་སྡེ་སྣོད་དེ་
ཤེས་པས་མ་ཁྱབ་པའི་ཕྱིར། གསུམ་པའི་དེ་ཡོད་དེ། སྡེ་སྣོད་
གསུམ་འབྲེལ་བར་གནས་པ་མ་འདྲེས་པར་འབྱེད་པར་མཁས་པ་
གསུམ་དང་། ཐུན་མོང་གི་མང་ཚུལ་གཉིས་ཏེ་ལྔ་བོ་དེ་ཡིན་པའི་
ཕྱིར་ཏེ། དཔེར་ན། སྡིག་པ་ཅི་ཡང་མི་བྱ་ཞིང་། ། ཞེས་སོགས་
རྐང་བ་གསུམ་བསླབ་པ་གསུམ་དང་སྦྱོར་ཚུལ་ལ་མཁས་པ་ལྟ་བུ་ཡིན་
པའི་ཕྱིར། བཞི་བ་དང་ལྔ་བའི་དེ་ཡོད་དེ། ཚད་མ་གསུམ་གྱིས་སྡེ་
སྣོད་གསུམ་གྱི་ཚིག་དོན་ཤེས་པའི་སྒོ་ནས་ སྡེ་སྣོད་གསུམ་རྩོམ་པ་་་
གསུམ་གྱི་སྟེང་ཐུན་མོང་གི་མང་ཚུལ་གཉིས་ཏེ་ལྔ་དང་། སྡེ་སྣོད་
གསུམ་གྱི་ཚིག་དོན་མ་འདྲེས་པར་གཞན་ལ་འཆང་ནུས་པའི་སྟེང་དུ་
ཐུན་མོང་གི་མང་ཚུལ་གཉིས་ཏེ་ལྔ་ཚན་གཉིས་ནི་རིམ་པ་བཞིན་རིག་
པ་དང་གསལ་བའི་ལྔ་ཚན་གཉིས་སུ་འཇོག་པའི་ཕྱིར། ཕྱི་མ་གསལ་
བ་ནི་སྡེ་སྣོད་གསུམ་ཆད་ལྷག་ནོར་འཁྲུལ་མེད་པར་སྦྱོར་ནུས་པའི་



༄༅། །རྗེ་ལྷ་མོའི་བློ་བཟང་ཚུལ་ཁྲིམས་རྒྱ་མཚོའི་འདུལ་བ།
203
དོན་དུ་འགྲེལ་ཆུང་ལས། སྡེ་སྣོད་གསུམ་ལ་གསལ་བ་སྟེ་བྱང་བ་
དང་། འཆད་པ་ལྟ་བུ་ལ་མ་ནོར་བར་སྦྱོར་ནུས་པའོ། །ཞེས་པའི་
ལུང་འདིས་གསུངས་ཀྱང་དེ་ལྟར་ན་དེ་ལྡན་པ་ལ་ལྔ་བ་གཞན་ལྡན་མི་
དགོས་པས་ལྔ་བ་རང་དབང་ཅན་དུ་ཐལ་བར་འགྱུར་རོ་ཞེས་མཚོ་
ཊཱིཀ་ལས་གསུངས་སོ། ། དྲུག་པ་འཛིན་འཇུག་གི་དེ་ཡོད་དེ། སྡེ་
སྣོད་གསུམ་པོ་དེ་དག་རང་གིས་བཟུང་ནས་གཞན་འཛིན་དུ་འཇུག་
ནུས་པ་གསུམ་དང་ཐུན་མོང་གི་མང་ཚུལ་གཉིས་ཏེ་ལྔ་བོ་དེ་ཡིན་པའི་
ཕྱིར། བདུན་པ་བསླབ་པ་གསུམ་ལ་སློབ་པའི་ཡན་ལག་ལྔ་ཡོད་དེ།
ལྷག་པའི་བསླབ་པ་གསུམ་ལ་རང་གིས་སློབ་པ་གསུམ་དང༌། ཐུན་
མོང་གི་མང་ཚུལ་གཉིས་ཏེ་ལྔ་བོ་དེ་ཡིན་པའི་ཕྱིར། བརྒྱད་པ་དེ་ལ་
སློབ་འཇུག་གི་ཡན་ལག་ལྔ་ཡོད་དེ། ལྷག་པའི་བསླབ་པ་གསུམ་
གཞན་ལ་སློབ་ཏུ་འཇུག་ནུས་པ་གསུམ་དང་། ཐུན་མོང་གི་མང་
ཚུལ་གཉིས་ཏེ་ལྔ་བོ་དེ་ཡིན་པའི་ཕྱིར། དགུ་བ་ལྷག་པའི་སྤྱོད་་་་
སོགས་གསུམ་ལ་སློབ་པའི་དེ་ཡོད་དེ། མུ་སྟེགས་པ་ལས་ལྷག་པའི་
འདུལ་བའི་སྤྱོད་པའམ་སྤྱོད་ལམ་བཞི་དྲན་ཤེས་བཞིན་གྱིས་ཟིན་པའི་
སྒོ་ནས་ལྟུང་བས་མ་གོས་བར་བྱེད་པ་དང༌། རྣམ་འབྱེད་སོགས་
ལུང་སྡེ་བཞིའི་འདུལ་བ་དང༌། བསླབ་གཞི་ལྷག་པའི་སོ་ཐར་གྱི་
ཚུལ་ཁྲིམས་ལ་སློབ་པ་གསུམ་དང་། ཐུན་མོང་གི་མང་ཚུལ་གཉིས་
ཏེ་ལྔ་ཡོད་པའི་ཕྱིར། ཐུན་མོང་མིན་པ་གསུམ་གྱི་ཕྱི་མ་སོ་ཐར་ནི་ཕ་
མའི་སོ་ཐར་གྱི་མདོ་གཉིས་སུ་རིན་འཕྲེང་དང་མཚོ་ཊཱིཀ་དང་ལེགས་



204
༄༅། །གནའ་དཔེ་གཅེས་བསྡུས་དཔེ་ཚོགས།
བཟང་བས་གསུངས་པ་ལྟར་གྲགས་ཆེའོ། །ལྷག་པའི་བསླབ་པ་གསུམ་
ཞེས་པའི་ལྷག་པའི་དོན་ནི་གཞི་འགྲེལ་ལས། ལྷག་པ་ཞེས་བྱ་བ་ནི་
ལྷག་པའི་དོན་དང་དབང་དུ་བྱ་བའི་དོན་ནོ། །ཞེས་པ་ལྟར་མུ་སྟེགས་
ལས་ལྷག་པ་དང༌། བསླབ་པ་གསུམ་དང་མྱང་འདས་བཞིའི་སྔ་མ་
སྔ་མ་ཕྱི་མ་ཕྱི་མ་ཐོབ་པ་ལ་ལྷག་པར་དབང་བྱེད་པའམ་བྱས་པའི་དོན་
ཡིན་པའི་ཕྱིར་དང་། ལྷག་པའི་སྤྱོད་པ་སོགས་ཀྱི་ལྷག་པའི་དོན་མུ་
སྟེགས་པ་ལས་ལྷག་པ་ཁོ་ནར་བྱེད་དགོས་ པའི་ཕྱིར་ན་ ལྷག་པའི་
བསླབ་པ་གསུམ་ཞེས་པའི་ལྷག་པའི་དོན་ དང་། ལྷག་པའི་སྤྱོད་
སོགས་ཞེས་པའི་ལྷག་པའི་དོན་མི་གཅིག་གོ། བསླབ་པ་གསུམ་ལ་
སློབ་པའི་ལྔ་བའི་ཡན་ལག་ལ་ཚུལ་ཁྲིམས་ལན་གཉིས་བྱུང་བས་ཟློས་
སོ་ཞེས། ཚུལ་ཁྲིམས་སྔ་མ་ལྷག་ཚུལ་གྱི་ལྡོག་ཆ་ནས་བསྟན་པ་ཡིན་
པའི་ཕྱིར་དང༌། ཕྱི་མ་ལྡན་ཚུལ་གྱི་ལྡོག་ཆ་ནས་བསྟན་པའི་ཕྱིར་ན་
དེའི་ཡན་ལག་གི་ལྷག་པའི་ཚུལ་ཁྲིམས་དེ་ཁ་སྐོང་གི་ཚུལ་ཁྲིམས་དང་
མི་ཟློས་སོ། །ཁ་ཅིག་གིས། སྔ་མོ་ཟག་མེད་ཀྱི་སྡོམ་པའི་ཚུལ་ཁྲིམས་
ཡིན་ལ་ཕྱི་མ་སོ་ཐར་གྱི་སྡོམ་པའི་ཚུལ་ཁྲིམས་ཡིན་པའི་ཕྱིར་ན་མི་ཟློས་
ཟེར་བ་ལ་ལོ་ཞེས་མ་རངས་པ་བྱས་པས་མི་འཐད་དེ། མཚོ་ཊཱིཀ་
ལས། ལྷག་པའི་ཚུལ་ཁྲིམས་འདུལ་བའི་བསླབ་པའི་གཞི་ཐམས་
ཅད་དང༌། ལྷག་པའི་སེམས་བསམ་གཏན་བཞི་བོ་དང་། ལྷག་
པའི་ཤེས་རབ་ཟག་པ་མེད་པའི་ལམ་སྟེ། གསུམ་པོ་དེ་དག་གི་ཕྱིར་
སློབ་པ་ཉིད་དོ། ། ཞེས་དང༌། རིན་འཕྲེང་ལས། ལྷག་པའི་ཚུལ་



༄༅། །རྗེ་ལྷ་མོའི་བློ་བཟང་ཚུལ་ཁྲིམས་རྒྱ་མཚོའི་འདུལ་བ། 205
ཁྲིམས་སོ་སོར་ཐར་བར་གཏོགས་པའི་བསླབ་པའི་གཞི་ཐམས་ཅད་
དང་། ལྷག་པའི་སེམས་བསམ་གཏན་བཞི་དང་། ལྷག་པའི་ཤེས་
རབ་ཟག་མེད་ཀྱི་ལམ་དེ་དག་གི་བླང་དོར་ཤེས་ནས་སློབ་པ་དང༌།
ཞེས་གསུངས་པའི་ཕྱིར། ལྔ་ཚན་བཅུ་བའི་ ཡན་ལག་ལྔ་ཡོད་དེ།
ལྷག་པའི་སྤྱོད་སོགས་གསུམ་ལ་སློབ་འཇུག་གསུམ་དང༌། ཐུན་མོང་
གི་མང་ཚུལ་གཉིས་ཏེ་ལྔ་ཡོད་པའི་ཕྱིར། བཅུ་གཅིག་པ་ཕུན་ཚོགས་
གོང་མའི་ཡན་ལག་ལྔ་ཡོད་དེ། དང་བའི་དད་པ་དང་། མངོན་
འདོད་ཀྱི་དད་པ་དང་། ཡིད་ཆེས་ཀྱི་དད་པ་གསུམ་ཕུན་སུམ་ཚོགས་པ་
དང་། བཅས་རང་གིས་མ་གོས་པའི་ཕུན་སུམ་ཚོགས་པའི་ཚུལ་
ཁྲིམས་དང༌། འདུལ་གཞུང་སོགས་མང་བོ་ཐོས་པ་དང་། དགེ་
བའི་བཤེས་གཉེན་མང་པོ་ལས་ཐོས་པ་དང༌། གྲོགས་མང་པོ་དང་
ལྷན་ཅིག་ཐོས་པ་སྟེ་ཁྱད་པར་གསུམ་ལྡན་གྱི་ཐོས་པ་ཕུན་ཚོགས་དང་།
ཡུལ་ཡིད་དུ་མི་འོང་བ་ལ་གཏོང་བ་དང༌། དངོས་པོ་ཡིད་དུ་འོང་བ་
གཏོང་བ་དང༌། ཟས་ཁམ་གང་དང་གོས་ལུས་གང་ཙམ་ལས་ཕྲི་
ནས་གཏོང་བ་སྟེ་ཁྱད་ཆོས་གསུམ་ལྡན་གྱི་གཏོང་བ་ཕུན་ཚོགས་དང༌།
ཆོས་རབ་ཏུ་རྣམ་འབྱེད་ཀྱི་ཤེས་རབ་ཕུན་སུམ་ཚོགས་པ་སྟེ་ལྔ་ཡོད་
པའི་ཕྱིར། བཅུ་གཉིས་པ་ཕུན་ཚོགས་འོག་མའི་ཡན་ལག་ལྔ་ཡོད་དེ།
ཚུལ་ཁྲི མས་ཕུན་སུམ་ཚོགས་པ་དང་། ཏིང་ངེ་འཛིན་ཕུན་སུམ་
ཚོགས་པ་དང༌། ཤེས་རབ་ཕུན་སུམ་ཚོགས་པ་དང་། ཟད་པ་ཤེས་
པ་དང་། མི་སྐྱེ་བ་ཤེས་པས་བསྡུས་པའི་ཉོན་མོངས་དང་། སྙོམས་
。
。
。



206
༄༅། །གནའ་དཔེ་གཅེས་བསྡུས་དཔེ་ཚོགས།
འཇུག་གི་སྒྲིབ་པ་ལས་གྲོལ་བའི་མི་སློབ་པའི་རྣམ་གྲོལ་ཕུན་ཚོགས་
དང༌། མི་སློབ་པའི་ཟག་མེད་ཀྱི་ལྟ་བ་ཕུན་ཚོགས་དང་ལྔ་ཡོད་པའི་
ཕྱིར། འདིའི་ཚུལ་ཁྲིམས་ཕུན་ཚོགས་ཞེས་སྨོས་པས་འདུལ་བ་ཤེས་
པ་བསྟན་ཏེ། ཊཱིཀྐ་ལས། ཚུལ་ཁྲིམས་ཕུན་སུམ་ཚོགས་པ་ཞེས་
པས་ནི་འདུལ་བ་མངོན་པར་ཤེས་པ་སྟོན་ནོ། །རྣམ་པར་གྲོལ་བ་ཞེས་
བྱ་བ་ནི་འདིར་མི་སློབ་པའི་རྣམ་པར་གྲོལ་བ་ལ་བྱའོ། །དེ་མཐོང་བ་
ནི་མི་སློབ་པའི་ལྟ་བ་སྟེ། ཞེས་གསུངས་པའི་ཕྱིར། འདིའི་ཐད་ཀྱི་
རྩ་བར། རྣམས་ཀྱིས་ཀྱང་ངོ༌། །ཞེས་བྱེད་ཚིག་ཀྱིས་ཞེས་པ་ཡོད་ལ།
རིན་འཕྲེང་ལས། མི་སློབ་པའི་ཤེས་རབ་ཟག་མེད་རྣམས་ཀྱིས་ཀྱང་
ཕུན་སུམ་ཚོགས་པ་ཉིད་དོ། ། ཞེས་བྱེད་ཚིག་ཡོད་པའི་དབང་དུ་བྱས་
ལ། རང་འགྲེལ་དང་འགྲེལ་ཆུང་གི་རྩ་བར། ཀྱིས་ཞེས་པ་མེད་
ཅིང༌ ལུང་ ལས་ ཀྱང༌ ཚུལ་ ཁྲིམས་ ཕུན་ ཚོགས་ ཞེས་ གསུངས་ ཤིང༌།
ཚུལ་ཁྲིམས་ཀྱིས་ཕུན་ཚོགས་རྣམ་པར་གྲོལ་བས་ཕུན་ཚོགས་ཞེས་མ་
གསུངས་པས་མ་དག་པར་མཚོ་ཊཱིཀ་ལས་འབྱུང་བས་དཔྱད། ཕུན་
ཚོགས་འོག་མའི་ལྔ་བ་འདི་དགྲ་བཅོམ་པའི་རྒྱུད་ཀྱིས་བསྡུས་པ་ཡིན་
ཀྱང་མི་སློབ་པའི་ལྔ་བར་མི་ཟློས་ཏེ། མི་སློབ་པའི་ལྔ་བ་དེའི་ཡན་
ལག་གི་ཚུལ་ཁྲིམས་ཟག་མེད་ཡིན་ལ་ཕུན་ཚོགས་འོག་མའི་དེ་བཅས་
རང་གིས་མ་གོས་པའི་སོ་ཐར་གྱི་ཚུལ་ཁྲིམས་ཡིན་པའི་ཕྱིར་དང་།
མི་སློབ་པའི་ལྔ་ཚན་དེ་ལྡན་ན་ཕུན་ཚོགས་འོག་མའི་ལྔ་ཚན་འདི་ཡོད་
པར་མ་ངེས་པའི་ཕྱིར་ཏེ། བཅས་འགལ་གྱི་ལྟུང་བ་བྱུང་བའི་དགྲ་
。
。



༄༅། །རྗེ་ལྷ་མོའི་བློ་བཟང་ཚུལ་ཁྲིམས་རྒྱ་མཚོའི་འདུལ་བ། 207
བཅོམ་དེ་མི་སློབ་པའི་ལྔ་ཚན་དང་ལྡན་ཡང་ཕུན་ཚོགས་འོག་མའི་དེ་
དང་མི་ལྡན་པའི་ཕྱིར་ཏེ། ལྟུང་བས་མ་གོས་པའི་ཚུལ་ཁྲིམས་དང་
མི་ལྡན་པའི་ཕྱིར། རྒྱན་མེད་དགྲ་བཅོམ་ཡང་སྔར་བཞིན་མི་སློབ་
པའི་ལྔ་བ་དང་ལྡན་ཡང་ཕུན་ཚོགས་འོག་མའི་དེ་དང་མི་ལྡན་ཏེ།
སྙོམས་འཇུག་གི་སྒྲིབ་པ་ལས་མ་གྲོལ་བའི་ཕྱིར། བཅུ་གསུམ་པ་དྲན་
ལྡན་གྱི་དེ་ལྔ་ཡོད་དེ། གཞི་འགྲེལ་ལྟར་དྲན་པ་ཉེ་བར་བཞག་པ་
དང་ལྡན་པ་དང་། ཡང་དག་སྤོང་བའི་བརྩོན་འགྲུས་དང་། ཆོས་
རབ་ཏུ་རྣམ་འབྱེད་ཀྱི་ཤེས་རབ་དང་ལྡན་པ་དང༌། མང་ཚུལ་་་
གཉིས་ཏེ་ལྔ་ཡོད་པའི་ཕྱིར། ལྔ་ཚན་བཅུ་བཞི་བའི་ཡན་ལག་ལྔ་
ཡོད་དེ། འགྲེལ་ཆུང་ལས། ལུས་དབེན་པ་ནི་དགོན་པ་ན་གནས།
སེམས་དབེན་པ་ནི་མྱ་ངན་མེད་པའོ། ། ཞེས་པ་ལྟར་བསྲིངས་པ་་་
གཉིས་ལྡན་གྱི་སྒོ་ནས་ནང་དུ་ཡང་དག་བཞག་པ་དང་། སྔར་ལྟར་
གསུམ་གྱི་ཐུན་མོང་གི་བརྩོན་ཤེས་གཉིས་དང་། བཅུ་གཉིས་ཀྱི་ཐུན་
མོང་གི་མང་ཚུལ་གཉིས་ཏེ་ལྔ་ཡོད་པའི་ཕྱིར། ལྔ་ཚན་བཅོ་ལྔ་བའི་
ཡན་ལག་ལྔ་ཡོད་དེ། རིན་འཕྲེང་ལྟར་བྱིང་རྒོད་དང་བྲལ་བའི་
སེམས་མཉམ་པར་བཞག་པའི་ཚོགས་ལ་སྦྱོར་བ་དང་། སྔར་ལྟར་
བརྩོན་ཤེས་གཉིས་དང་། མང་ཚུལ་གཉིས་ཏེ་ལྔ་ཡོད་པའི་ཕྱིར།
བཅུ་དྲུག་པ་སློབ་པའི་ལྔ་བའི་ཡན་ལག་ལྔ་ཡོད་དེ། རྒྱུན་ཞུགས་
ཞུགས་འབྲས་གཉིས། ཕྱིར་འོང་ཞུགས་འབྲས་གཉིས། ཕྱིར་མི་
འོང་ཞུགས་འབྲས་གཉིས། དགྲ་བཅོམ་ཞུགས་པ་སྟེ་སློབ་པ་བདུན་



208
༄༅། །གནའ་དཔེ་གཅེས་བསྡུས་དཔེ་ཚོགས།
གྱི་ཟག་མེད་ཀྱི་ཚུལ་ཁྲིམས་དང་། ཏིང་ངེ་འཛིན་དང་། ཤེས་རབ་
སྟེ་ཟག་མེད་ཀྱི་བསླབ་པ་གསུམ་གྱི་སྟེང་དུ་སྤང་བྱ་ཀུན་སྤངས་པ་མིན་
པའི་ཕྱིར་ན་སྤང་བྱ་ཅི་རིགས་ལས་གྲོལ་བའི་མོས་པ་རྣམ་གྲོལ་དང་།
མཐོང་ལམ་ཤེས་པ་བརྒྱད་དང་བཟོད་པ་བརྒྱད་རིམ་བཞིན་རྣམ་པར་
གྲོལ་ བའི་ ཕུང་བོ་དེ་ ཤེ ས་ དང་དེ་ མ ཐོ ང་ངོ་ཞེས་ ཊིཀྐ་ལས་ དང༌།
སྒོམ་ལམ་ལ་བཟོད་པ་མེད་པས་བར་ཆད་མེད་ལམ་ལ་མཐོང་བ་ཞེས་
བྱའོ། ། ཞེས་རིན་འཕྲེང་ལས་གསུངས་པ་ལྟར་རྣམ་གྲོལ་ཤེས་མཐོང་
གི་ཕུང་བོ་དང་ལྔ་ཡོད་པའི་ཕྱིར། འདོད་པའི་སྡུག་བསྔལ་ཆོས་
བཟོད་ལ་གནས་པའི་རྒྱུད་ལ་སློབ་པའི་མོས་པ་རྣམ་གྲོལ་བཞག་པར་
དཀའ་སྟེ། སློབ་པའི་རྣམ་གྲོལ་ཤེས་མཐོང་གི་ཤེས་པ་ལ་རྣམ་གྲོལ་
ལམ་དང་མཐོང་བ་ལ་བར་ཆད་མེད་ལམ་དགོས་པའི་ཕྱིར། དེས་ན་
དགྲ་བཅོམ་ལས་ཉམས་མ་ཐག་པ་དང༌། འཇིག་རྟེན་པའི་སྒོམ་ལམ་
གྱིས་འབྲས་བུ་བར་བ་ གཉིས་ ཐོབ་མ་ཐག་པ་དང་། དབང་བོ་་་
འཕོས་མ་ཐག་པའི་རྒྱུད་ཀྱི་སློབ་པའི་ལྔ་བའི་ཡན་ལག་གི་རྣམ་གྲོལ་
ཤེས་མཐོང་གི་ཕུང་བོ་ཇི་ལྟར་འཇོག་དཔྱད། བཅུ་བདུན་པ་མི་སློབ་
པའི་ལྔ་བའི་ཡན་ལག་ལྔ་ཡོད་དེ། མི་སློབ་པའི་རྒྱུད་ཀྱི་ཟག་མེད་གྱི་
བསླབ་པ་གསུམ། མི་སློབ་པའི་འདུས་བྱས་མོས་པ་རྣམ་གྲོལ་དང་།
ཟད་པ་དང་མི་སྐྱེ་བ་ཤེས་པས་བསྡུས་པའི་དེའི་རྣམ་གྲོལ་ཤེས་པའི་
ཕུང་བོ་དང༌། མཐོང་བ་མི་སློབ་པའི་ལྔ་བ་སྟེ་ལྔ་བོ་དེ་ཡིན་པའི་ཕྱིར་
ཏེ། རྩ་བར། མི་ སློབ་ པ་ ཉིད་ དོ། ། ཞེས་ གསུངས་ པའི་ ཕྱིར།
。



༄༅། །རྗེ་ལྷ་མོའི་བློ་བཟང་ཚུལ་ཁྲིམས་རྒྱ་མཚོའི་འདུལ་བ། 209 །
བཅོ་བརྒྱད་པ་བྱུང་ཤེས་ཀྱི་ལྔ་བའི་ཡན་ལག་ལྔ་ཡོད་དེ། བྱུང་བ་
ཤེས་པ་དང་། བཅས་པ་ཤེས་པ་དང་། རྗེས་སུ་བཅས་པ་ཤེས་པ་
དང༌། བཀག་པ་ཤེས་པ་དང༌། གནང་བ་ཤེས་པ་སྟེ་ལྔ་ཡོད་པའི་
ཕྱིར། དང་ བོ་ ཡོད་ དེ། གླེང་ གཞི་ དང༌། རྒྱུ་ མཚན་ དང་།
བྱེད་རྒྱུ་གསུམ་ནི་བྱུང་བ་ཡིན་ལ། དེ་ཤེས་པ་ནི་བྱུང་བ་ཤེས་པ་ཡིན་
པའི་ཕྱིར། དང་བོ་གླེང་གཞི་ནི། བམ་པོ་ལྔ་བཅུ་བ་ལས། གླེང་
གཞི་ནི་ཡུལ་དང་གང་ཟག་དང་ཉོན་མོངས་པ་དང་ཉེས་པའི་གཞིའི་
བྱེ་བྲག་གིས་རྣམ་པ་བཞིའོ། ། ཞེས་པ་ལྟར་དཔེར་ན། ཡུལ་སྤོང་
བྱེད་ལྟ་བུ་འདི་ད ང་འདིར་གང་ཟག་བཟང་སྦྱིན་ལྟ་བུ་འདི་དང་
འདིས་ཉོན་མོངས་པ་འདོད་ཆགས་ལྟ་བུ་འདི་དང་འདིས་ཀུན་ནས་
བསླངས་ཏེ་ཉེས་པ་མི་ཚངས་པར་སྤྱད་པ་ལྟ་བུ་འདི་དང་འདི་ལྟ་བུ་
བྱས་པ་ནི་གླེང་གཞིའོ། །གཉིས་པ་ནི། བསླབ་པ་འཆའ་བའི་རྒྱུ་མཚན་
སྤྱིའི་དགག་བྱ་དང་། དགོས་ཀྱི་དགག་བྱའི་ཉེས་ད མི གས་ནི་རྒྱུ་
མཚན་དང༌། གསུམ་པ་ནི། གཞི་དང་བསམ་པ་དང་སྦྱོར་བ་དང་
མཐར་ཐུག་གི་རྒྱུ་ཚོགས་ནི་བྱེད་རྒྱུ་ཡིན་ལ། དེ་གསུམ་ཆར་ཚོགས་
པ་ལ་བརྟེན་ནས་བཅས་པ་བྱུང་བས་ན་བྱུང་བ་ཞེས་བྱའོ། །དེ་ཡང་
ཉིད་ཀྱི་རྣམ་བཤད་ལས། བྱུང་བ་ཞེས་བྱ་བ་བསླབ་པའི་གཞི་སྐྱེད་
པའི་ རྒྱུ་ ལ་ སྐྱེད་ པའི་ སྒྲས་ བརྗོད་ དོ། ། ཞེས་ གསུངས་ པའི་ ཕྱིར།
ལུང་ལས་བྱུང་བ་འདི་དང་གླེང་གཞི་འདི་དང་སྐབས་འདིར་དགེ་སློང་
གི་དགེ་འདུན་བསྡུ་བ་མཛད་ནས་ཞེས་གསུངས་པའི་བྱུང་བ་ཉེས་པ་



210
༄༅། །གནའ་དཔེ་གཅེས་བསྡུས་དཔེ་ཚོགས།
ཡིན་ པས་ སྐབས་ འདི ར་ གསུངས་ པའི་བྱུང་ བ་ དང༌ མི་ གཅི ག་ གོ།
བྱུང་ཤེས་ལ་གཉིས་ཡོད་དེ། དགེ་ཚུལ་གླེང་གཞིར་མི་འོས་པའི་ཕྱིར་
ན་ སྲས་སྒྲ་ག ཅ ན་ འཛིན་ ལ་ སངས་ རྒྱས་ གར་ བཞུགས་ དྲིས་ པར།
འདི་དང་འདིར་བཞུགས་སོ་ཞེས་རྫུན་སྨྲས་བྱུང་བ་ལ་རྣམ་གྲངས་དུ་
མར་སྨད་པ་ཙམ་ལས་ཤེས་བཞིན་གྱི་རྫུན་གྱི་བཅས་པ་མ་མཛད་པ་ལྟ་
བུ་བྱུང་ལ་མ་བཅས་པའི་བྱུང་ཤེས་དང་། བྱུང་ལ་བཅས་པ་དང་
རྗེས་སུ་བཅས་པ་ཤེས་པའི་བྱུང་ཤེས་ཏེ་གཉིས་ཡོད་པའི་ཕྱིར། དང་
བོ་བཅས་པ་ཤེས་པ་ལ་དགག་སྒྲུབ་གནང་གསུམ་གྱི་བཅས་པ་ཤེས་པ་
གསུམ་ཡོད་ལ། གཉིས་པ ར་བྱུང་བའི་རྗེས་བཅས་མ་དོར་བ་མུ་
གསུམ་ཤེས་པ་དང་། དོར་བ་མུ་དྲུག་ཤེས་པ་སྟེ་དགུ་ཡོད་པའི་ཕྱིར།
དགག་རྗེས་དགག་པ་ནི། སྒལ་ཚིགས་བྱི་ལ་ལྟར་མཉེན་པའི་དགེ་
སློང་རྒྱབ་ཉེན་གྱིས་གཞན་གྱི་རྨ་སྒོར་སྤྱད་པ་བཀག་ཀྱང་རང་ལ་མ་
བཀག་སྙམ་ནས་རང་གི་ཁ་ལ་སྤྱད་པ་དང༌། དགེ་སློང་སྡིག་ཅན་ད
གོན་པ་བས་མི་ལ་བཀག་ཀྱང་དུད་འགྲོ་ལ་མ་བཀག་སྙམ་ནས་སྤྲ་མོ་
ཞིག་ལ་སྤྱད་པ་ལ་སྟོན་པས་གཞན་དང་མི་ལ་བཀག་ན་རང་དང་དུད་
འགྲོ་ལ་ལྟ་ཅི་སྨོས་པས་མི་གཏི་མུག་ཅན་དེ་དག་ཕམ་པར་བྱས་ཟིན་ལ།
ད་ཕྱིན་ཆད་བསླབ་པའི་གཞི་འདི་ལྟར་འདོན་པར་བྱ་སྟེ། མི་ཚངས་
པར་སྤྱད་ན་ཐ་ན་དུད་འགྲོའི་སྐྱེ་གནས་སུ་སྐྱེས་པ་དང་ལྷན་ཅིག་ཀྱང་
རུང་སྟེ། དགེ་སློང་དེ་ཕམ་པར་འགྱུར་བ་ཡིན་གྱི་གནས་པར་མི་
བྱའོ་ཞེས་བཅས་པ་མཛད་པ་ལྟ་བུ་ཡིན་ལ། སྒྲུབ་རྗེས་སྒྲུབ་པ་ནི།



༄༅། །རྗེ་ལྷ་མོའི་བློ་བཟང་ཚུལ་ཁྲིམས་རྒྱ་མཚོའི་འདུལ་བ། 211
དབྱར་སྔ་མ་ཁས་ལེན་མ་ནུས་ན་དབྱར་ཕྱི་མ་ཁས་ལེན་དགོས་པར་
བཅས་པ་ལྟ་བུ་དང་། གནང་རྗེས་གནང་བ་ནི། ལྷམ་གནང་བའི་
རྗེས་སུ་ལྷམ་སྦུབས་ཅན་ནམ་ཐོག་ཁེབ་ཅན་དང་ཡུ་ཐུང་སོགས་གནང་
བའི་བཅས་པ་ལྟ་བུ་ཡིན་ནོ། །མཚན་ཉིད་མི་འདོར་བའི་མ་དོར་བ་མུ་
གསུམ་པོ་གང་རུང་ཡིན་ན། སྔ་མའི་རིགས་མ་དོར་བའི་བཅས་པའི་
ཆ་དེ་ལ་ལྟོས་ ཏེ་ རྗེ ས་ བ ཅ ས་ བ ས མ་ངོ་བ་ ཡིན་ པས་ ཁྱབ་ཀྱང་།
དགག་རྗེས་དགག་པ་སོགས་གསུམ་པོ་གང་རུང་ཡིན་ན་བསམ་ངོར་
བྱས་པའམ་བསམ་ངོ་བ་ཡིན་པས་ཁྱབ་པ་མ་ངེས་ཏེ། དགེ་སློང་
ཞིག་གིས་ཀླུ་མོ་མིར་སྤྲུལ་བ་ཞིག་ལ་སྤྱད་པ་ལས་ཀླུ་ཆགས་པའི་སྟོབས་
ཀྱིས་སྤྲུལ་བ་ཞིག་སྟེ་སྦྲུལ་མཇུག་ཁྲ་རིང་བ་མཐོང་བས་སྐྲག་སྟེ་ཆགས་
པའི་རོ་མ་མྱང་བ་དང༌། དགེ་སློང་མི་ཕམ་པས་རང་གི་གོས་བརྐུས་
པ་ལ་སྔར་ཉེས་བྱས་དང་སྦོམ་པོ་གང་ཡིན་གྱི་གསལ་ཁ་མ་བཏོད་པ་ལ་
འདིར་སྦོམ་པོའི་མིང་ཙམ་གསར་དུ་བཅས་པས་རྗེས་བཅས་མཚན་
ཉིད་པ་ཡིན་པའི་ཕྱིར་ཏེ། རིམ་བཞིན་ལུང་ལས། ཕམ་པའི་ཉེས་
པ་ནི་མེད་ཀྱི་ཉེས་པ་སྦོམ་པོར་འགྱུར་རོ། ། ཞེས་དང་། ཡང་ལུང་
ལས། དགེ་སློང་དག་མི་ཕམ་པ་མི་གཏི་མུག་ཅན་དེ་ནི་རང་གི་ཆོས་
གོས་རྙིང་རྙིང་བ་དག་གིས་སྦོམ་པོའི་ལྟུང་བ་བྱུང་ངོ་། །ཞེས་གསུངས་
པའི་ཕྱིར། དེ་ལ་ཁ་ཅིག ཀླུ་མོར་སྤྱད་པ་དང་རང་གོས་བརྐུས་པ་
ལ་སྦོམ་པོའི་བཅས་པ་མཛད་པ་དེ་རྗེས་བཅས་མཚན་ཉིད་པ་མ་ཡིན་
པར་ ཐལ། དེ་ གཉིས་ ལ་ སྦོམ་ པོ་ བྱུང་ བའི་ ཕྱིར། ཁྱབ་ སྟེ།



212 ༄༅ ། །གནའ་དཔེ་གཅེས་བསྡུས་དཔེ་ཚོགས།
བཅས་པའི་ལས་དང་བོ་བ་ལ་ལྟུང་བ་མེད་པའི་ཕྱིར་ཏེ། ལུང་ལས།
ལས་དང་པོ་བ་ལ་ལྟུང་བ་མེད་དེ། ཞེས་གསུངས་པའི་ཕྱིར་ཞེ་ན།
སྔར་ལྟར་དེ་ལ་སྦོམ་པོའི་མིང་ཙམ་གསར་དུ་བཅས་པའི་དོན་ཡིན་གྱི།
ཕམ་འདྲ་དང་སྦོམ་པོའི་བཅས་པ་ཕམ་པའི་བཅས་པ་དང་མཉམ་དུ་
མཛད་པའི་ཕྱིར་དང༌། ཕམ་པ་དང་བོའི་བཅས་པ་མཛད་ཚེ་མཐར་
ཐུག་གི་ཡན་ལག་བདེ་བ་མྱོང་དགོས་པ་དང་། ཕམ་པ་གཉིས་བའི་
བཅས་པ་མཛད་ཚེ་རྫས་བདག་གཞན་ཡིན་པའི་ཡན་ལག་གི་བཅས་པ་
མཛད་ཟིན་པའི་ཕྱིར་རོ། །བཅས་པའི་ལས་དང་བོ་བ་ལ་ལྟུང་བ་མེད་
པར་གསུངས་པ་ཕམ་པ་ལྟ་བུ་རིགས་འདྲ་སྔར་མ་མཛད་པའི་བཅས་
པའི་ལས་དང་བོ་བ་ལ་དགོངས་སམ་དཔྱད། སྒྲུབ་པའི་རྗེས་སུ་སྒྲུབ་
པ་ལ་རྗེས་བཅས་བསམ་ངོ་བས་མ་ཁྱབ་སྟེ། ཟླ་བ་ཕྱེད་ཕྱེད་ན་གསོ་
སྦྱོང་བྱེད་དགོས་པར་བཅས་པའི་རྗེས་སུ་དགེ་འདུན་མ་ཚང་བ་སོགས་
ཀྱི་རྐྱེན་གྱིས་གསོ་སྦྱོང་མ་གྲུབ་ན་བྱིན་གྱིས་བརླབ་པར་བྱ་དགོས་པའི་
བཅས་པ་མཛད་པ་ལྟ་བུ་མཚན་ཉིད་མི་འདོར་བ་མིན་ལ་རྗེས་བཅས་
མཚན་ཉིད་པ་ཡིན་པའི་ཕྱིར་དང༌། དབྱར་ཕྱི་མའི་བཅས་པ་མཚན་
ཉིད་མི་འདོར་བ་མིན་ལ། རྗེས་བཅས་མཚན་ཉིད་པའང་མིན་་་་
ནོ། །གནང་བའི་རྗེས་སུ་གནང་བ་ལ་རྗེས་བཅས་བསམ་ངོ་བས་མ་
ཁྱབ་སྟེ། ཁྲུས་ རས་བཅད་པར་བྱའོ། ། ཞེས་ གནང་བའི་རྗེས་ སུ་
ཆོས་གོས་གསུམ་པས་ཀྱང་ངོ༌། ། ཞེས་ཆོས་གོས་གསུམ་ པས་ ཀྱང་་་་
བཅང་རུང་བར་གནང་བ་ལྟ་བུ་ནི་མཚན་ཉིད་མི་འདོར་བ་ དང༌།



༄༅། །རྗེ་ལྷ་མོའི་བློ་བཟང་ཚུལ་ཁྲིམས་རྒྱ་མཚོའི་འདུལ་བ། 213
རྗེས་བཅས་བསམ་ངོ་བ་ཡིན་ཀྱང་། ཕྲན་ཚེགས་ཀྱི་སྒོ་གཉིས་པ་
ལས། དགེ་སློང་དག་ཐམས་ཅད་དུ་དགེ་སློང་ཤཱ་རིའི་བུའམ། ཤཱ་
རིའི་བུ་དང་འདྲ་བར་མི་འགྱུར་བས་དེ་ལྟ་བས་ན་གནང་གིས་དགེ་
སློང་དག་གིས་འཇིག་རྟེན་རྒྱང་ཕན་པ་ལ་སོགས་པ་ཕྱི་རོལ་པའི་་
བསྟན་བཅོས་ལ་བསླབ་པར་བྱའོ། ། ཞེས་དགེ་སློང་ཐམས་ཅད་ལ་ཕྱི་
རོལ་པའི་བསྟན་བཅོས་ཀློག་པ་གནང་ཡང་རྗེས་བཅས་ལ་ཕྲན་ཚེགས་
ལས། ཕས་ཀྱི་རྒོལ་བ་ཚད་གཅོད་ནུས་པ་གང་ཡིན་པ་དེ་དག་གིས་
འཇིག་རྟེན་རྒྱང་ཕན་པ་ལ་ སོགས་པ་ཕྱི་རོལ་པའི་བསྟན་བཅོས་ལ་
བསླབ་པར་བྱའི། བྱིས་པ་དང༌། རྨོངས་པ་དང་། མི་གསལ་བ་
དང་། མི་མཁས་པ་དག་གིས་མ་ཡིན་ནོ། །ཞེས་སོགས་ཀྱིས་ཤཱ་རིའི་
བུ་ལྟ་བུ་ལ་དམིགས་ཀྱིས་བསལ་ཏེ་ཉི་མའི་སུམ་ཆ་གཅིག་ལ་ཕྱི་རོལ་
པའི་གཞུང་ཀློག་པ་གནང་བས་ཤཱ་རིའི་བུ་ལྟ་བུའི་དབང་རྣོན་་་་
གནང་བ་དང་། དབང་རྟུལ་ལ་བཀག་པ་གཉིས་ཀ་ཚང་བའི་ཕྱིར་
ན་དབང་རྣོན་ལ་ལྟོས་ཏེ་མཚན་ཉིད་མི་འདོར་ཡང་། དབང་རྟུལ་
ལ་ལྟོས་ཏེ་རྗེས་བཅས་མཚན་ཉིད་པ་ཡིན་པའི་ཕྱིར། རྗེས་བཅས་
བསམ་ངོ་བའི་ཕམ་པའི་གླེང་གཞི་དེ་དག་ཕམ་པའི་གླེང་གཞི་མིན་ལ་
ཕམ་པའི་སྦྱོར་སྦོམ་གྱི་བཅས་པ་ཡང་ཕམ་པའི་བཅས་པ་མཛད་པའི་
ཚེ་ན་བྱས་སམ་སྙམ་ཡང་དེ་ལྟ་ན་སྦྱོར་སྦོམ་དང་དངོས་གཞིའི་རྣམ་
པའི་སྦོམ་པོ་སོགས་ཕམ་པ་དང་སྦོམ་པོའི་བཅས་པ་གཉིས་གང་དང་
འགལ་བའི་ལྟུང་བ་ཡིན་མིན་དང་། བཅས་པ་དེ་གཉིས་འགལ་མི་



214
。
。
。
༄༅། །གནའ་དཔེ་གཅེས་བསྡུས་དཔེ་ཚོགས།
འགལ་སོགས་དཔྱད་བྱ་མང༌། དགག་རྗེས་སྒྲུབ་པ་ནི། བླ་མའི་
སྔོན་དུ་འགྲོ་བ་བཀག་ཀྱང་། གཅོང་རོང་སོགས་གནས་ཉམ་ང་བར་
སྔོན་དུ་འགྲོ་དགོས་པར་སྒྲུབ་པའི་བཅས་པ་ལྟ་བུ་ཡིན་ལ། མཚོ་
ཊཱིཀ་ལས། སྔར་ཉོ་ཚོང་བྱེད་པ་བཀག་ནས། བུ་ལོན་ཆགས་པ་
ཐབས་གཞན་གྱིས་སྦྱང་བར་མི་ནུས་ན། དགེ་སློང་མའི་རྣམ་འབྱེད་
ལས། ཡུལ་གཞན་གྱི་སྦྱོར་བས་སྔ་མའི་རྒྱུད་སྦྱང་བར་བྱའོ། །ཞེས་
སྒྲུབ་དགོས་སུ་གསུངས་པ་ལྟ་བུའོ། །ཞེས་བུ་ལོན་ཅན་གྱིས་ཉོ་ཚོང་
བྱེད་པར་བཅས་པ་སྒྲུབ་པའི་བཅས་པར་གསུངས་ཀྱང་རང་ལུགས་སུ་
མི་འཐད་པ་རྗེ་ཐམས་ཅད་མཁྱེན་པའི་མདོ་རྩའི་ཟིན་བྲིས་ལྟར་རོ། །
དགག་རྗེས་གནང་བ་ནི། ཕྱི་དྲོའི་ཟས་བཀག་ནས་ཕྱིས་ནད་པར་
དུས་མིན་གྱི་ཟས་གནང་བ་ལྟ་བུའོ། །སྒྲུབ་རྗེས་གནང་བ་ནི། ཚེས་
བརྒྱད་དང་བཅུ་བཞི་དང་བཅོ་ལྔའི་མཚན་ཐོག་ཐག་ཆོས་མཉན་པར་
བྱའོ་ཞེས་སྒྲུབ་ནས། ཕྱིས་ནད་པས་དེ་མ་བྱས་པ་ལ་ཉེས་པ་མེད་དོ་
ཞེས་ནད་པས་མི་ཉན་ཡང་རུང་བར་གསུངས་པ་ལྟ་བུའོ། །སྒྲུབ་རྗེས་
དགག་པ་ནི། སྔར་གསོ་སྦྱོང་དང་དབྱར་གནས་པར་ཁས་བླང་བ་
སྒྲུབ་པར་བཅས་ནས། གནས་ལ་བརྟེན་པ་དང་འདོམ་པའི་ཚེ་ན་
གང་ན་གནས་མེད་པ་དེར་གསོ་སྦྱོང་ལ་བསྡད་པ་དང་གབྱར་ནས་
པར་ཁས་བླང་བར་མི་བྱའོ། །ཞེས་བཀག་པ་ལྟ་བུའོ། །གནང་རྗེས་བ་
ཀག་པ་ནི། མཆིལ་ལྷམ་གནང་བའི་རྗེས་སུ། སྒྲ་ཀྲོག་ཀྲོག་ཟེར་བ་
དག་བཅང་བར་མི་བྱའོ། ། ཞེས་ལྕགས་འཛེར་ཅན་སོགས་བཀག་པ་
] °	°_41



ལ
。
༄༅། །རྗེ་ལྷ་མོའི་བློ་བཟང་ཚུལ་ཁྲིམས་རྒྱ་མཚོའི་འདུལ་བ། 215
ལྟ་བུའོ། །གནང་རྗེས་སྒྲུབ་པ་ནི། སྔར་དབྱར་གྱི་ནང་དུ་བྱིན་གྱིས་
བརླབས་ནས་གནས་གཞན་དུ་འགྲོ་བ་གནང་ལ། དེ་ནི་ཞི་བར་བྱ་
བའི་མཐུ་ཡོད་པ་ལྟ་ན་མི་འགྲོ་བར་མི་བྱའོ། ། ཞེས་དགེ་འདུན་གྱི་
དབྱེན་ཞི་བའི་ཕྱིར་དུ་བྱིན་གྱིས་བརླབས་ཏེ་འགྲོ་དགོས་སོ། ། ཞེས་
སྒྲུབ་པ་ལྟ་བུ་དང་། ཡང་ན་རིན་འཕྲེང་ལས། ལམ་གྲོགས་དང་
བཅས་ཏེ་འགྲོར་རུང་བ་གནང་ནས་ལམ་གྲོགས་ནན་ངེས་པར་ནད་ག
ཡོག་བྱེད་དགོས་པར་བསྟན་པ་ལྟ་བུའོ། །ཞེས་ནད་གཡོག་བྱེད་པ་སྒྱུ
བ་དགོས་པར་བཅས་པ་ལྟ་བུ་ཡིན་པར་གསུངས་སོ། །སྒྲུབ་རྗེས་སྒྲུབ་
པ་དང་། གནང་རྗེས་གནང་བ་དང༌། དགག་རྗེས་དགག་པའི་
བཅས་པ་གསུམ་པོ་ཆོས་ཅན། ཁྱོད་ལ་མཚན་ཉིད་མ་དོར་བ་མུ་
གསུམ་ཞེས་བརྗོད་པའི་རྒྱུ་མཚན་ཡོད་དེ། རང་རང་གི་སྔར་བཅས་
ཀྱི་རིགས་མ་དོར་བར་སོ་ན་གནས་ཤིང་རྗེས་སུ་བཅས་པ་ནི་གཞན་ལ་
བཀག་ཀྱང་རང་ལ་མ་བཀག་སྙམ་པའི་གང་ཟག་གི་བསམ་ངོའི་ལོག་
རྟོག་ལྟ་བུ་སེལ་བའི་ཆེད་ཡིན་པའི་ཕྱིར། དེ་གསུམ་ལས་གཞན་དྲུག་
ཆོས་ཅན། ཁྱོད་ལ་དོར་བ་མུ་དྲུག་ཅེས་བརྗོད་པའི་རྒྱུ་མཚན་ཡོད་
དེ། རང་རང་གི་སྔར་བཅས་ཀྱི་རྒྱུ་མཚན་དོར་ནས་རྗེས་བཅས་ཀྱི་
རྒྱུ་མཚན་ཞུགས་པའི་ཕྱིར། དེ་ཡང་དགག་བཅས་ཀྱི་རྒྱུ་མཚན་དོར་
ནས། དགོས་པ་དང་དགག་དགོས་མེད་པའི་རྒྱུ་མཚན་ཞུགས་པའི་
ཕྱིར་ཞེས་དང་། དགོས་པའི་རྒྱུ་མཚན་དོར་ནས། དགག་བྱ་དང་
དགག་དགོས་གང་ཡང་མེད་པའི་རྒྱུ་མཚན་ཞུགས་པའི་ཕྱིར། ཞེས་



216 ༄༅། །གནའ་དཔེ་གཅེས་བསྡུས་དཔེ་ཚོགས།
དང༌། དགག་ དགོས་ གང་ ཡང་ མེད་ པའི་ རྒྱུ་ མཚན་ དོར་ ནས།
དགག་བྱ་དང་དགོས་པའི་རྒྱུ་མཚན་ཞུགས་པའི་ཕྱིར་ཞེས་སོགས་སྦྱོར་
ཚུལ་ཤེས་དགོས་ཤིང་། མདོར་ན་སྔར་བཅས་ཀྱི་རྒྱུ་མཚན་དགག་བྱ་
དང༌། དགོས་པ་དང་། དགག་ དགོས་ གང་ཡང་མེད་པ་ སོ་ན་
གནས་པས་ན་མ་དོར་བ་དང་། སྔར་བཅས་ཀྱི་རྒྱུ་མཚན་དེ་གསུམ་
དོར་བའི་ཕྱིར་ན་དོར་བ་ཞེས་བྱ་སྟེ་རྒྱུ་མཚན་སྔར་བཞིན་ནོ། ། རྒྱུ་
མཚན་དོར་ཞེས་པའང་གཏན་མེད་དུ་དོར་བ་དང༌། ཟིལ་གནོན་དུ་
དོར་བ་གཉིས་ལས། གན ང་རྗེས་དགག་པ་དེ་སྔར་བཅས་ཀྱི་རྒྱུ་
མཚན་གཏན་མེད་དུ་དོར་བ་དང་། ནད་པ་ལ་ཕྱི་དྲོའི་ཟས་གནང་
བ་དེ་ཟིལ་གནོན་དུ་དོར་བའོ། །དེ་ཡང་ནད་པས་ཕྱི་དྲོའི་ཟས་ཟོས་པ་
ལ་ལུས་ཀྱི་སྟོབས་སྐྱེ་བ་ཙམ་ཞིག་ཡོད་ཀྱང་ན་བས་ཟིལ་གྱིས་ནོན་པས་
དགག་བྱ་ལུས་རྒྱགས་པར་འགྱུར་བ་མེད་པས་སོ། །རྗེས་བཅས་གཞི་
གང་ལ་གནས་པའམ་བརྟེན་པའི་གཞི་ལ་གཉིས་ལས། དགག་རྗེས་
དགག་པའི་རྟེན་ལ་བཅས་པ་དང་རང་བཞིན་གྱི་ཁ་ན་མ་ཐོ་བ་གཉིས་
ཀ་ཡོད་ལ། དེ་གཉིས་པོ་གང་རུང་ལ་དགག་རྗེས་དགག་པའི་རྟེན་
གྱིས་མ་ཁྱབ་སྟེ། རྗེས་བཅས་མེད་པའི་དེ་གཉིས་མཐའ་ཡས་པ་ཡོད་
པའི་ཕྱིར་རང་བཞིན་གྱི་ཁ་ན་མ་ཐོ་བའི་ལྟུང་བ་ལ་དགག་རྗེས་དགག་
པའི་རྟེན་ཉིད་དམ་ཁོ་ན་ཡོད་ལ། རྗེས་བཅས་གཞན་བརྒྱད་ཀྱི་རྟེན་
མི་སྲིད་དེ། གནང་བ་དང་སྒྲུབ་ པ་ གང་ ཡང་ མི་སྲིད་པའི་ཕྱིར།
ཁྱབ་སྟེ། གནང་བ་མི་སྲིད་པས་ གནང་བའི་རྗེས་སུ་དགག་སྒྲུབ་



༄༅། །རྗེ་ལྷ་མོའི་བློ་བཟང་ཚུལ་ཁྲིམས་རྒྱ་མཚོའི་འདུལ་བ། 217 །
གནང་གསུམ་དང༌། དགག་རྗེས་གནང་བ་མི་སྲིད་ལ། སྒྲུབ་པ་མི་
སྲིད་པས་སྒྲུབ་པའི་རྗེས་སུ་དགག་སྒྲུབ་གནང་གསུམ་དང་དགག་རྗེས་
སྒྲུབ་པ་བཞི་མི་སྲིད་པའི་ཕྱིར། གཉིས་པ་མུ་གཞན་བརྒྱུད་སྤྱིར་
བཏང་བཅས་རྐྱང་གི་ཁ་ན་མ་ཐོ་བའི་གཞི་ལ་བརྟེན་པ་ཡིན་ཏེ། ཁ་
ན་མ་ཐོ་བར་བརྟེན་ལ་རང་བཞིན་གྱི་ཁ་ན་མ་ཐོ་བ་ལ་བརྟེན་པ་མི་
སྲིད་པའི་ཕྱིར། ཞེས་མཚོ་ཊཱིཀ་ལས་སོ། ། རང་བཞིན་གྱི་ཁ་ན་མ་ཐོ་
བ་གནང་བ་མི་སྲིད་ན། འོ་ན་རྣམ་འབྱེ ད་དང་ སོ་ཐར་གྱི་མདོ་
གཉིས་ཀའི་རྫུན་ཕམ་གྱི་སྐབས་ལས། མངོན་པའི་ང་རྒྱལ་ཅན་ནི་མ་
གཏོགས་ཏེ། ཞེས་མངོན་པའི་ང་རྒྱལ་ཅན་ལ་མི་ཆོས་བླ་མའི་རྫུན་
གནང་བར་གསུངས་ལ། ལྷག་མ་དང་བོའི་སྐབས་ཀྱི་རྣམ་འབྱེད་
ལས་ཀྱང་། སྔ་མ་ནི་བཅས་པ་ཡིན་ལ། འདི་ནི་རྗེས་སུ་གནང་བ་
ཡིན་ཏེ། བསམ་བཞིན་དུ་ཁུ་བ་ཕྱུང་བ་ན་རྨི་ལམ་གྱི་མ་གཏོགས་ཏེ་
དགེ་འདུན་ལྷག་མའོ། །ཞེས་གསུངས་པའི་ཕྱིར་ཞེ་ན། མངོན་པ་
ང་རྒྱལ་ཅན་གྱིས་སྨྲས་པ་ནི་ཕ་རོལ་བོའི་འདུ་ཤེས་བསྒྱུར་བར་འདོད་
པ་མེད་པས་རྫུན་མིན་ལ། དེའི་ཕྱིར་རྫུན་གནང་བ་མ་ཡིན་ནོ། །རྨི་
ལམ་དུ་ཁུ་བ་ཕྱུང་བ་དེ་ཅི་དགར་གནང་བ་མིན་ཡང་ལྟུང་བ་མེད་པར་
བཅས་པས་གནང་བ་ཙམ་ཞིག་ཡིན་པའི་ཕྱིར། ཡན་ལག་བཞི་བ་བ
ཀག་པ་མངོན་ཤེས་ཀྱི་བཀག་པ་ནི་སྲོག་གི་ཕྱིར་ཡང་སྲོག་གཅོད་
སོགས་རང་བཞིན་གྱི་ཁ་ན་མ་ཐོ་བ་དང་། ཆང་འཐུང་བ་བཀག་པ་
ལྟ་བུ་སྟེ་དེ་ཤེས་པ་ནི་བཀག་པ་ཤེས་པ་ཡིན་ནོ། །སྤྱིར་བཀག་པ་ཙམ་



218
༄༅། །གནའ་དཔེ་གཅེས་བསྡུས་དཔེ་ཚོགས།
དང་གནང་བ་ཙམ་བཅས་པ་ཞེས་པས་བསྟན་ལ། སྒྲུབ་པའང་
གནང་བ་མངོན་ཤེས་འདིའི་གནང་བ་འདི་མིན་ཏེ་ཅི་དགའ་རུ། བྱ་
འམ་མ་བྱས་ཀྱང་རུང་བ་མིན་པའི་ཕྱིར་རོ། །ཁྱབ་སྟེ། ཡན་ལག་ལྔ་
བ་གནང་བ་མངོན་ཤེས་ཀྱི་གནང་བ་ནི་ཁམ་ཕོར་དུ་ཟན་ཟ་བ་གནང་
ལ་དེང་ཟོས་ཀྱང་རུང་མ་ཟོས་ཀྱང་རུང་བ་ལྟ་བུ་ཡིན་ཞིང་དེ་ཤེས་པ་
གནང་བ་མངོན་ཤེས་ལ་འཇོག་དགོས་པའི་ཕྱིར། དགག་དགོས་
པའི་རྒྱུ་མཚན་ལོག་པ་ལ། ངེས་པ་ཞིར་ལོག་པ་དང༌། དེ་ལས་
གཞན་པའི་ལོག་པ་གཉིས། དང་བོར་ཡུལ་དང་དུས་དང་དངོས་པོ་
དང་གང་ཟག་ངེས་པ་བཞིར་དགག་དགོས་ལོག་པ་བཞི་ལས། ཡུལ་
ངེས་པ་ནི། ཡུལ་རྡོ་ཅན་ནམ་ཨ་སྨྲ་བ་རནྟར་ཁྲུས་ཅི་ཙམ་བྱེད་ཀྱང་
ལྟུང་བ་མེད་པ་ལྟ་བུ་དང་། དུས་ངེས་པ་ནི། ཟླ་བ་ཕྱེད་ཕྱེད་ཅིང་
ཁྲུས་བྱེད་པ་ལ་ལྟུང་བ་མེད་པ་ལྟ་བུ་དང་། དངོས་པོ་ངེས་པ་ནི།
རྡོའམ་སོ་ཕག་ཉིན་གཅིག་ལ་རིམ་པ་གསུམ་ལས་ལྷག་པ་བརྩིགས་ཀྱང་
ལྟུང་བ་མེད་པ་ལྟ་བུ་དང་། གང་ཟག་ངེས་པ་ནི། བ་ལང་བ་དག་
ལྟ་བུ་མིད་པ་གཉིས་པས་ཕྱི་དྲོ་སྒྲོག་པ་མིད་པ་ལ་ལྟུང་བ་མེད་པ་ལྟ་བུ་
ཡིན་ལ། སྐབས་འདིའི་རྒྱ་ཆེར་འགྲེལ་ལས། ཞག་བཅོ་ལྔ་ཁྲུས་ཀྱི་
ཉིན་མོ་ལ་ཁྲུས་བྱ་བ་གང་ཡིན་པ་དེ་ནི་གྲགས་པ་ཡིན་པས། དེར་
ཁྲུས་བྱ་བ་ལ་ནི་དུས་བྱིན་གྱིས་བརླབ་པར་བྱ་མི་དགོས་སོ། །ཞེས་དུས་
དྲན་མི་དགོས་པར་གསུངས་པ་དེ་ངེས་པ་བཞི་བོ་གཞན་ལའང་རིགས་
འདྲ་སྦྱར་དགོས་ལ། བྱང་སྒྲ་མི་སྙན་དུ་བྱིན་ལེན་མ་བྱས་པར་ཟ་བ་



༄༅། །རྗེ་ལྷ་མོའི་བློ་བཟང་ཚུལ་ཁྲིམས་རྒྱ་མཚོའི་འདུལ་བ། 219
ལ་དུས་ཤེས་པ་འམ་དུས་དྲན་དགོས་པར་ལུང་དང་བྱིན་ལེན་གྱི་ཊཱིཀྐ་
ལས་གསུངས་པའི་ཕྱིར་ན་དེར་དུས་དྲན་མ་བྱས་པར་བྲོས་ན་ལྟུང་བ་
དངོས་གཞི་མི་འབྱུང་ཡང་ཉེས་བྱས་འབྱུང་བས་ཡུལ་ངེས་པ་མིན་པར་
བཞེད་པ་ལྟར་ལེགས་ཀྱང་། མཚོ་ཊཱིཀ་ལས། ཡུལ་ངེས་པ་བྱང་གི་
སྒྲ་མི་སྙན་དུ་བྱིན་ལེན་མ་བྱས་པར་ཟ་བ་ལ་ནི་དུས་བྱིན་གྱིས་བརླབ་
དགོས། ཞེས་དེ་ཡུལ་ངེས་པར་གསུངས་སོ། །དབྱར་ཕྱི་མའི་བཅས་
བ་དེ་རྗེས་བཅས་མཚན་ཉིད་པ་མིན་ན། དེ་སྔར་བཅས་རྗེས་བཅས་
གང་ཡིན་དང་བཅས་པ་དེ་མཛད་པའི་དུས་དབྱར་སྔ་མའི་བཅས་པ་
མཛད་པའི་དུས་ཡིན་མིན་སོགས་དང་། ལྷམ་སྦུབས་ཅན་གནང་
བའི་ཕྱིས་ཡུ་ཐུང་དང་ཡུ་རིང་གནང་བའི་བཅས་པ་དེ་རྗེས་བཅས་
མཚན་ཉིད་པ་མིན་ན། ཡུ་ཐུང་སོགས་གནང་བའི་བཅས་པ་ལ་ལྷམ་
གནང་བའི་བཅས་བ་སྤྱི་ལྡོག་དེ་འཇོག་མི་འཇོག་དང་། ལྷམ་གནང་
བའི་ཚེ་ཡུ་ཐུང་དང་ཀྲོག་ཀྲོག་ཟེར་བ་སོགས་གནང་མ་གནང་སོགས་
ལ་དཔྱད་གཞི་ཆེ་ཞིང་། མཚོ་ཊཱིཀ་ལས། གནང་བའི་རྗེས་ སུ་་
གནང་བ་རྗེས་བཅས་ནི་རྗེས་བཅས་མཚན་ཉིད་པ་ཡིན་གྱི། སྔར་
ནས་གནང་བར་བཅས་ཟིན་པ་ནི་མ་ཡིན་ཏེ། ཞེས་དང༌། གནང་
བ་ནི་དང་བོ་ཉིད་ནས་ཐུགས་དགོངས་ཀྱིས་གནང་ཞིང་ངོ་བོ་ཉིད་ཀྱི་
མཉེས་མེད་དུ་གནས་པ་ཡིན་ལ། གནང་བའི་བཅས་པ་ནི་གསུང་གི་
མཚམས་རྣམ་པར་བཞག་པ་ཁྱད་པར་ཅན་གྱིས་འཕྲལ་དུ་གནང་བའི་
བཅས་པ་མཛད་པའོ། ། ཞེས་གསུངས་པ་ལྟར་ན་ལྷམ་ཡུ་ཐུང་གནང་



220 ༄༅། །གནའ་དཔེ་གཅེས་བསྡུས་དཔེ་ཚོགས།
བའི་བཅས་པ་རྗེས་བཅས་མཚན་ཉིད་པར་འགྱུར་ལ། གནང་བ་
རྣམས་དང་བོ་ཉིད་ནས་གནང་ན་ལོ་བཅོ་ལྔ་མ་ལོན་པ་རབ་ཏུ་བྱུང་བ་
དང་བོ་ཉིད་ནས་གནང་བར་འགྱུར་ལ། དེ་ལྟར་ན་དང་བོར་བཀག་
པ་དང་གནང་བ་གཉིས་ཀར་ཐལ་ལོ། ། མ་གནང་ཟེར་ན། ཤཱ་རིའི་
བུས་བཙུན་མོ་དཔལ་ལྡན་མ་ལ་ཉི་མ་ནུབ་ཀྱི་བར་དུ་ཆོས་བསྟན་པ་
དང་། ཀུན་དགའ་བོས་ས་ག་མའི་རྒྱུན་ལ་རེག་པ་སོགས་ལ་ལྟུང་བ་
དངོས་ གཞི་ འབྱུང་ བར་ ཐལ། དེ་ དུས་ མ་ གནང༌ བའི་ ཕྱིར།
འདོར་མི་ནུས་ཏེ། སྔ་མའི་སྐབས་ཀྱི་རྣམ་འབྱེད་ལས། དེ་ཉིད་དུ་
འདུག་སྟེ་ཆོས་བསྟན་པའི་སྐབས་དེ་བཅོམ་ལྡན་འདས་ལ་གསོལ་བ་
དང༌། བཅོམ་ལྡན་འདས་ཀྱིས་བཀའ་སྩལ་བ། ཤཱ་རིའི་བུ་ལེགས་
སོ་ལེགས་སོ་ཞེས་དང་། ཕྱི་མའི་སྐབས་སུ་རྣམ་འབྱེད་ལས། ངས་
མ་གནང་ཡང་གནང་བར་འགྱུར་བ་ཁྱེད་ཀྱིས་ཤེས་པ་ལེགས་སོ་ལེགས་
སོ། ། ཞེས་གསུངས་པ་སོགས་ཀྱི་ཕྱིར་ན་གནང་བ་རྣམས་སྔར་ནས་
གནང་བ་དང་མ་གནང་བ་གང་ཡིན་དཔྱད་པར་བྱའོ། །བཅུ་དགུ་བ་
གནས་འཆར་གཞུག་ནུས་ཀྱི་ལྔ་བའི་ཡན་ལག་ལྔ་ཡོད་དེ། སྲོག་
གཅོད་སོགས་ཐར་བའི་བར་དུ་གཅོད་པ་དང༌། དེ་ལས་ལྡོག་པ་
སྲོག་གཅོད་སྤོང་བ་སོགས་ཐར་བའི་བར་གཅོད་ལས་ ག ཞ ན་བར་་
གཅོད་མ་ཡིན་པར་ཤེས་པ་དང༌། བར་ཆད་དང་བར་ཆད་མ་ཡིན་
པའི་ཆོས་གཞན་ལ་སྟོན་པའི་སྨྲ་བ་བོ་ཉིད་དང་། རྗེས་སྟོན་གསུམ་
མ་མ་དྲུག་གིས་འདོམས་པའི་རྗེས་སུ་སྟོན་པ་ཉིད་དང་། རང་ཉིད་
gr。。
-
ཥ
-
•
•



༄༅། །རྗེ་ལྷ་མོའི་བློ་བཟང་ཚུལ་ཁྲིམས་རྒྱ་མཚོའི་འདུལ་བ། 221
དགེ་སྡིག་གི་སྤང་བླང་ལ་ལེགས་པར་གནས་ནས་གཞན་སློབ་མ་སོགས་
དེ་ལ་རྗེས་ སུ་འ ཁྲི ད་ པའི་ ཐབས་ སྟོན་པ་ལ་རྗེས་ སྟོན་ཞེས་བྱ་ སྟེ།
མཚོ་ཊཱིཀ་ལས། རྗེས་སུ་སྟོན་པ་ནི་རང་ཉིད་ཚུལ་བཞིན་དུ་གནས་
པའི་རྗེས་སུ་སྟོན་པ་སྟེ། ཞེས་གསུངས་པའི་ཕྱིར། རྗེས་སྟོན་དྲུག་
ཡོད་དེ། སློབ་བུ་བྱ་བ་མིན་པ་ལས་བཟློག་ནས་དགེ་བ་ལ་ལེགས་
པར་འཇོག་པ་དང༌། བྱ་བ་མིན་པ་སྡིག་པའི་ལས་ལ་ཞུགས་པ་ལས་
ཉེས་པ་བརྗོད་ནས་འཕྲོ་གཅོད་པའི་རྣམ་པར་བཟློག་པ་དང་། །ཐོས་
བསམ་སྒོམ་གསུམ་སོགས་ལ་རྗེས་སུ་སྒྲུབ་པར་འཇུག་པ་དང་གསུམ་
ཡོད་ལ། གསུམ་པོ་དེ་དང་དེའི་བསྔགས་པ་བརྗོད་དེ་རྗེས་སུ་མཐུན་
པར་སྨྲ་བ་གསུམ་དང་དྲུག་ཡོད་པའི་ཕྱིར་ཏེ། ཊཱིཀྐ་ལས། རྗེས་སུ་
སྟོན་པ་ཉིད་ཅེས་བྱ་བ་ནི། སློབ་མ་ལ་སོགས་པ་དག་བྱ་བ་མིན་པ་
དག་ལས་ལེགས་པར་འཇོག་པ་དང་རྗེས་སུ་བསྟན་པ་དང་། རྣམ་
པར་བཟློག་པ་དང་རྗེས་སུ་བསྟན་པ་དང་། བྱ་བ་དག་ལ་རྗེས་སུ་
འཇུག་པ་ལ་སྒྲུབ་པ་དང་རྗེས་སུ་བསྟན་པར་སྨྲ་བ་ཉིད་དོ། ། ཞེས་
གསུངས་པའི་ཕྱིར། འདིའི་དགེ་བ་ལ་ལེགས་པར་འཇོག་པ་དང་
དེའི་བསྔགས་པ་བརྗོད་པ་གཉིས་གཅིག་ཏུ་བྱས་པ་དང༌། ཉེས་པ་
ལས་བཟློག་པ་དང་དེའི་བསྔགས་པ་བརྗོད་པ་གཉིས་གཅིག་ཏུ་བྱས་པ་
དང༌། ཐོས་ སོགས་ལ་རྗེས་སུ་སྒྲུབ་པ་ལ་འཇུག་པ་དང༌། དེའི་
བསྔགས་པ་བརྗོད་པ་ གཉིས་གཅིག་ཏུ་བྱས་ན་རྗེས་སྟོན་གསུམ་དུ་
འགྱུར་ལ། སོ་སོར་བྱས་ན་དུག་ཏུ་འགྱུར་བ་གཉིས་ཀ་ཊིཀྐའི་་་་



222
༄༅། །གནའ་དཔེ་གཅེས་བསྡུས་དཔེ་ཚོགས།
དགོངས་པ་ཡིན་ཏེ། མཐའ་དཔྱོད་ལས། འདིས་རྗེས་མཐུན་་་་
གསུམ་བྱས་པ་བཞིན་དུ་གཞི་འགྲེལ་ལས་ཀྱང་། ཞེས་ སོགས་་་་་
གསུངས་པའི་ཕྱིར་དང་། མཚོ་ཊཱིཀྐ་ལས། དེ་ལྟར་ཡང་ཊིཀྐ་ལས།
ཞེས་པ་ནས། རྗེས་སུ་མཐུན་པར་སྨྲ་བ་ཉིད་དེ། ཞེས་དྲུག་་་་
གསུངས་སོ། ། ཞེས་གསུངས་པའི་ཕྱིར། རང་ཉིད་གཞན་དུ་འགྲོ་
བའི་ཚེ་སློབ་མ་གནས་ཀྱི་སློབ་དཔོན་གཞན་ལ་རྟག་ཏུ་གནས་འཆར་
གཞུག་ནུས་པ་དང་ལྔ་ཡོད་པའི་ཕྱིར། ཉི་ ཤུ་བ་རེ་ཞིག་གནས་་་
འཆར་གཞུག་ནུས་ཀྱི་ལྔ་བའི་ཡན་ལག་ཡོད་དེ། སྔ་མ་བཞིའི་སྟེང་
དུ་རང་ཉིད་སྤོ་མགུ་སོགས་ལ་གནས་ཚེ་རང་གི་སློབ་མ་སློབ་དཔོན་
གཞན་ལ་རེ་ཞིག་གནས་འཆར་གཞུག་ནུས་པ་དང་ལྔ་ཡོད་པའི་ཕྱིར།
ཉེར་གཅིག་པ་ལྟུང་ཤེས་ཀྱི་ལྔ་བའི་ཡན་ལག་ལྔ་ཡོད་དེ། བཅས་པ་
དང་རང་བཞིན་གྱི་ཁ་ན་མ་ཐོ་བའི་ལྟུང་བ་ཤེས་པ་དང་། སྒྲུབ་པ་
དང་གནང་བའི་བྱ་བས་བསྡུས་པའི་ལྟུང་མེད་ཤེས་པ་དང་། ལྟུང་བ་
འི་ལྕི་ཡང་ཤེས་པ་དང་། སོ་སོར་ཐར་པའི་མདོ་དང་། རྒྱས་པ་
ལུང་སྡེ་བཞི་བློ་ནས་ཐོན་པ་སྟེ་ལྔ་ཚན་ཐ་མའི་ཡན་ལག་ལྔའོ། །དེ་
དག་ལས་ལྕི་ཡང་གི་ཁྱད་པར་འདུལ་བ་བསྡུས་པ་ལས། ལྟུང་བ་
རྣམས་ཀྱི་ཆུང་ངུ་དང་། ལ་སོགས་པས་བསྡུས་པ་ཆེན་པོའི་ཁྱད་
པར་རྣམ་པ་ལྔར་ནི་ཡོད་པར་རིག་པར་བྱ་སྟེ། ངོ་བོ་ཉིད་ཀྱིས་དང༌།
བྱེད་པས་དང་། གཞིའི་སྒོ་ནས་དང་། བསམ་པའི་སྒོ་ནས་དང་།
ཚོགས་པའི་སྒོ་ནས་ཆེ་ཆུང་གི་དབྱེ་བ་ཡོད་པ་སྟེ་ལྔའོ། །དང་བོ་ཆད་
g。
。



༄༅། །རྗེ་ལྷ་མོའི་བློ་བཟང་ཚུལ་ཁྲིམས་རྒྱ་མཚོའི་འདུལ་བ། 223
ལས་ཀྱི་ངོ་བོ་ཉིད་ཀྱི་སྒོ་ནས་ལྕི་ཡང་གི་ཁྱད་པར་ཡོད་དེ། ཕམ་པ་ལྕི།
ལྷག་མ་འབྲིང་། ཡང་བ་ནི་ལྟུང་བྱེད་མན་ཆད་དོ། །ཞེས་ཐོགས་
མེད་ཀྱི་འདུལ་བ་བསྡུས་པ་ལས་གསུངས་པ་ལྟར་འཐད་དེ། རིན་
འཕྲེང་ལས། ངོ་བོ་ཉིད་ཀྱི་ལྕི་ཡང་ནི་གོང་མ་ལྕི་ལ་འོག་མ་ཡང་
བའམ། ཕམ་པ་ལྷག་མ་དེ་མན་ཆད་རྣམས་ཆེ་འབྲིང་ཆུང་ངུའོ། །
ཞེས་གསུངས་པའི་ཕྱིར། དེ་ཡང་སྔར་ལྟར་ཆད་ལས་ཀྱི་སྒོས་ཡིན་གྱི།
རྣམ་སྨིན་གྱི་སྒོས་མིན་ཏེ། དགེ་སློང་མའི་འཆབ་པའི་ཕམ་པ་ལས་
དགེ་འདུན་དབྱེན་བྱེད་པའི་ལྷག་མ་ལྕི་ལ། དགེ་སློང་མའི་གཅིག་པུ་
ལམ་དུ་འགྲོ་བའི་ལྷག་མ་ལས་ཕྱུགས་སམ་དུད་འགྲོ་གསོད་པའི་ལྟུང་
བྱེད་རྣས་སྨིན་ལྕི་བའི་ཕྱིར་ཏེ། ཁྱད་བཤེས་ཀྱི་འདུལ་བ་བསྡུས་པ་
ལས། དུད་འགྲོའི་སྲོག་གཅོད་པའི་ལྟུང་བ་ནི་ལྕི་ཡི་དགེ་འདུན་ལྷག་
མ་ནི་དེ་ལྟ་མ་ཡིན་ནོ། ། ཞེས་གསུངས་པའི་ཕྱིར། གཞན་ཡང་་
གཉིས་གཉིས་གཅིག་རིམ་བཞིན། ཞེས་པ་ལྟར་ཕམ་ལྷག་གཉིས་ལྕི་
བ་དང་། ལྟུང་བྱེད་སོར་བཤགས་གཉིས་འབྲིང༌། ཉེས་བྱས་ཡང་
བར་བཤད་པ་ཡང་མི་འཐད་པ་མེད་དོ། ། སྡོམ་ལས། ཡན་ལག་
གཅིག་བྲལ་ཕམ་པའི་སྦོམ་པོ་ལྕི། ། མཚམས་བཅད་མཚམས་གཏོགས་
ཀུན་དང་མཚམས་ཕྱིར་དྲུག། གཉིས་བྲལ་ཕམ་པའི་སྦོམ་པོ་ཡང་བ་
བཞི། ། ལྷག་མའི་སྦོམ་པོ་ལྕི་བ་ལྔ་ལ་སྟེ། ། ལྟུང་བྱེད་སོར་བཤགས་
ཉེས་བྱས་གཅིག་ལ་བཤགས། །ཞེས་པ་ལྟར་སྦོམ་པོ་བཤགས་ཡུལ་ལ་
མཚམས་ཀྱི་ཕྱི་ནང་གི་འདྲ་མི་འདྲའི་དབྱེ་བ་ཡོད་དེ། ཊཱིཀྐ་ལས།



224
༄༅། །གནའ་དཔེ་གཅེས་བསྡུས་དཔེ་ཚོགས། ་
ཉེས་པ་སྦོམ་པོ་བཤགས་པ་ལ་དགོངས་ཏེ། འདི་ལྟར་ཉེས་པ་སྦོམ་
པོ་ཁ་ཅིག་ནི་མཚམས་ཀྱི་ནང་དུ་དགེ་འདུན་ཐམས་ཅད་ཚོགས་པ་ལ་
བཤགས་པར་བྱ་བ་ཡིན། ཁ་ཅིག་ནི་མཚམས་ཀྱི་ཕྱི་རོལ་ཏུ་ཁ་ཅིག་
ནི་བདུན་ལ། ཁ་ཅིག་ནི་ལྔ་ལ། ཁ་ཅིག་ནི་བཞི་ལ་བཤགས་པར་
བྱ་བ་ཡིན་པའི་ཕྱིར་རོ། ། ཞེས་ ཕམ་པའི་སྦོམ་པོ་ལྕི་བ་བདུན་ལ་་་་་
བཤགས་པར་བཤད་ཀྱང་ཡི་གེ་མ་དག་པར་མངོན་ཏེ། མདོ་རྩ་
འགྲེལ་ལས་ཕམ་པའི་སྦོམ་པོ་ལྕི་བ་དྲུག་ལ་བཤགས་པར་བཤད་པ་
དང་། འགལ་བའི་ཕྱིར་རོ། །འོ་ན་གཞི་འགྲེལ་ལས་ཀྱང་བདུན་ལ་
ཞེས་འབྱུང་བ་ཅི་ཞེ་ན། འགའ་ཞིག་གིས་རྒྱ་ཆེར་འགྲེལ་གྱི་ཡི་གེ་
དང་བསྟུན་ཏེ་ཕྱིས་བཅོས་པར་གསལ་ལོ། ། ཞེས་མཚོ་ཊཱིཀ་ལས་སོ། །
ངོ་བོ་ཉིད་ལྕི་ཡང་ཆད་ལས་ལ་མི་སྦྱོར་བར་སྤྱིར་བཏང་དང་དམིགས་
བསལ་ལ་མཚོ་ཊཱིཀ་ལས་སྦྱར་བ་འཁྲུལ་ལོ། ། གཉིས་པ་བྱེད་པའི་སྒོ་ན
ས་ལྕི་ཡང་གི་ཁྱད་པར་ནི། མ་གུས་པས་བྱས་པ་ལྕི་བ་དང་། ཉོན་
མོངས་མང་བས་བྱས་པ་འབྲིང་དང་། མི་ཤེས་པ་དང་བག་མེད་
པས་བྱས་པ་ཡང་བ་སྟེ་ལྕི་འབྲིང་ཡང་གསུམ་གྱི་ཁྱད་པར་ཡོད་དོ། །
གསུམ་པ་གཞི་ཡི་སྒོ་ནས་ལྕི་ཡང་གི་ཁྱད་པར་ནི། མི་དང་མི་མིན་
དང་དུད་འགྲོ་གསུམ་བསད་པས་ལྟུང་བ་ལྕི་ཡང་གསུམ་འབྱུང་བ་ལྟ་
བུའོ། །བཞི་བ་བསམ་པའི་སྒོ་ནས་ལྕི་ཡང་གི་ཁྱད་པར་ནི། ཞེ་སྡང་
ལྟ་བུའི་ཉོན་མོངས་ཆེ་འབྲིང་ཆུང་གསུམ་མམ་ཤུགས་དྲག་ཞན་གྱི་སྒོ་
ནས་ལྟུང་བ་ལྕི་ཡང་གསུམ་འབྱུང་བ་ལྟ་བུའོ། །ལྔ་བ་ཚོགས་པའི་སྒོ་
ཡི༠༥。



༄༅། །རྗེ་ལྷ་མོའི་བློ་བཟང་ཚུལ་ཁྲིམས་རྒྱ་མཚོའི་འདུལ་བ། 225
ནས་ལྕི་ཡང་གི་ཁྱད་པར་ནི། ལྟུང་བ་ལན་གཅིག་དང་གཉིས་བྱུང་
བ་ཡང་། གསུམ་ནས་གྲངས་ཤེས་པའི་བར་འབྲིང་། ལྟུང་བའི་
གྲངས་མི་ཤེས་པ་ལྕི་བ་སྟེ། རྩ་བར། ལྟུང་བ་གསུམ་དུ་ལོངས་ཏེ་
མང་བོ་ཉིད་ནི་ཚད་ཤིན་ཏུ་མང་བོ་དང་ལྡན་ནོ། ། ཞེས་སོགས་རྩ་
འགྲེལ་གྱི་དགོངས་པ་ཡིན་ལ། མཐའ་དཔྱོད་ལས་ལྟུང་བ་གཅིག་
ནས་ལྔའི་བར་ཡང་བ་དང༌། དྲུག་ནས་གྲངས་ཤེས་པའི་བར་འབྲིང་
དང༌། གྲངས་ཤེས་པར་མི་ནུས་པ་ལྕི་བར་བཤད་པ་ཐོགས་མེད་ཀྱི་
འདུལ་བ་བསྡུས་པ་ལྟར་ཡིན་པས་གང་ལྟར་བྱས་ཀྱང་འགལ་བ་མེད་
དོ། རྟེན་གྱི་སྒོས་ལྕི་ཡང་གི་ཁྱད་པར་ཡང་ཡོད་དེ། མི་མཁས་པ་བླུ་
ན་པོས་བྱས་པ་ལྕི། མཁས་པས་བྱས་པའི་སྡིག་པ་ཡང་སྟེ། འདུལ་
བ་བསྡུས་པ་ལས། གང་ཟག་ནི་དགེ་བའི་རྩ་བས་མ་བརྟེན་པ་བླུན་
པོའི་རྒྱུད་དེའི་ལྕི་བའོ། །དེ་ལས་གཞན་པ་ནི་ཡང་བའོ། །ཞེས་དང༌།
མཛོད་འགྲེལ་སོགས་ལས་ཀྱང་ངོ༌། །འདི་ནི་སྔར་མི་ཤེས་པ་དང་བག་
མེད་པས་བྱས་པ་ཡང་བར་བཤད་པ་དང་མི་འགལ་ཏེ། ཁྱད་གསོད་
མེད་པའི་སྒོ་ནས་ཡང་མོད་ཀྱང་། འདིར་ཉེས་དམིགས་མི་ཤེས་པས་
བཤགས་སྡོམ་མེད་པའི་དབང་གིས་གོང་འཕེལ་དུ་འགྲོ་བའི་ཕྱིར་ན་ལྕི་
བར་འགྱུར་བའོ། །དེ་ཡང་དཔེར་ན་མཛོད་རང་འགྲེལ་ལས། ལྕག
ས་ཀྱི་གོང་བུ་ཆུང་ཡང་ཆུ་ཡི་གཏིང་དུ་འབྱིང༌། ། དེ་ཉིད་སྣོད་དུ་བྱས་
ན་ཆེ་ཡང་སྟེང་དུ་འཕྱོ་བར་འགྱུར། ། ཞེས་གསུངས་པ་བཞིན་ཡིན་
པའི་ཕྱིར། ལྔ་ཚན་ཉེར་གཅིག་བསྡུས་ན་གཉིས་སུ་འདུ་སྟེ། དང་



226 ༄༅ ། །གནའ་དཔེ་གཅེས་བསྡུས་དཔེ་ཚོགས།
བོ་བཅུ་བདུན་ལྔ་བ་ཁྱད་པར་ཅན་དང༌། དེ་ལས་བཟློག་པ་ལྔ་བ་
ཁྱད་པར་ཅན་མ་ཡིན་པའི་ནང་དུ་བཅུ་བདུན་ལས་གཞན་ལྷག་མ་
བཞི་འདུ་བའི་ཕྱིར་ཏེ། དང་བོ་བཅུ་བདུན་ལས་བཅུ་དྲུག་སྡེ་སྣོད་
གསུམ་ཤེས་དང༌། ལོ་བཅུ་ལོན་པའི་ལྔ་བ་གཉིས་ཤེས་ཡན་ལག་ཏུ་
ཚང་བས་ན་ལྔ་བ་ཁྱད་པར་ཅན་ཡིན་པའི་ཕྱིར་དང་། ཐ་མ་བཞི་
འདུལ་བ་རྐྱང་ཤེས་ཀྱི་ལྔ་བ་ཡིན་པས་ཁྱད་པར་ཅན་མ་ཡིན་པའི་ཕྱིར།
མཚོ་ཊཱིཀ་ལས། འདིར་བླ་མ་རྣམས་ལྔ་བ་ཁྱད་པར་ཅན་ལྔ་ཚན་
དང་བོ་བཅུ་བདུན་ནོ། །ཁྱད་པར་ཅན་མ་ཡིན་པ་ནི་ལྔ་ཚན་ཕྱི་མ་
བཞིའོ། །ཞེས་འཆད་དོ། །དེ་ནི་མ་ཡིན་ཏེ། བྱུང་བ་ཤེས་པའི་ཊཱིཀྐ་
ལས་ལྔ་བ་འདི་དང་། འོག་ནས་ལྟུང་བ་དང་ཞེས་བྱ་བ་ལ་སོགས་
པའི་ལྔ་བའི་འདུལ་ བ་འབའ་ཞིག་ཤེས་པ་ཉིད་བསྟན་ཏོ། ། ཞེས་་་་
འདུལ་བ་འབའ་ཞིག་ཤེས་ པའི་ལྔ་ཚན་ གཉིས་ སུ་ གསུངས་པ་དང་
འགལ་ལ་གནས་འཆའ་དང་འཆར་འཇུག་གི་ལྔ་ཚན་གཉིས་ནི་ལྔ་བ་ཁྱ
ད་པར་ཅན་ཡིན་ཏེ། འདུལ་བ་ཤེས་པའི་སྟེང་དུ་གནས་འཆའ་
འཆར་འཇུག་གི་ཡོན་ཏན་ཡར་ལྡན་དུ་ཡོང་བའི་ཕྱིར་རོ། །ཞེས་ཊཱིཀྐ་
ལྟར་བྱུང་ཤེས་དང་ལྟུང་ཤེས་གཉིས་ཁོ་ན་འདུལ་རྐྱང་ཤེས་པའི་ལྔ་བ་
ཡིན་ཞིང༌། ། གནས་འཆའ་འཆར་འཇུག་གཉིས་ལྔ་བ་ཁྱད་པར་ཅན་
དུ་གསུངས་ལ། ཡིག་ཆར་བཅུ་བདུན་ཁྱད་པར་ཅན་དུ་གསུངས་པ་
རིན་འཕྲེང་སོགས་ལ་བརྟེན་པ་ཡིན་ནོ། ། སློབ་མི་སློབ་ཀྱི་ལྔ་བ་གཉིས་
གསུམ་ཤེས་ཀྱི་ལྔ་བ་ཡིན་པ་མི་འཐད་དེ། རིན་འཕྲེང་མཚོ་ཊཱིཀ་



༄༅། །རྗེ་ལྷ་མོའི་བློ་བཟང་ཚུལ་ཁྲིམས་རྒྱ་མཚོའི་འདུལ་བ། 227
གཉིས་ཀར་གསུམ་ཤེས་ཀྱི་ལྔ་བ་ཡིན་པའི་སྒོ་ནས་ཁྱད་པར་ཅན་དུ་མ་
བཞག་པའི་ཕྱིར་དང༌། དེ་གཉིས་མདོ་མངོན་མི་ཤེས་པའི་འཕགས་
པའི་རྒྱུད་ན་ཡོད་པའི་ཕྱིར། ཕྱི་མ་གྲུབ་སྟེ། འདུལ་རྐྱང་ཤེས་པའི་
ལྔ་བ་རྒྱུད་ལྡན་གྱི་འཕགས་རྒྱུད་ལ་དེ་གཉིས་ཡོད་པའི་ཕྱིར། ཁྱབ་
སྟེ། འདུལ་བ་རྐྱང་ཤེས་དང་། སྡེ་སྣོད་གསུམ་ཤེས་ཀྱི་ལྔ་བ་རྒྱུད་
ལྡན་འགལ་བའི་ཕྱིར་ཏེ། མཚོ་ཊཱིཀ་ལས། གང་ཟག་གཅིག་ལ་
དུས་གཅིག་ཏུ་ལྔ་ཚན་ཉེར་གཅིག་པོ་ཐམས་ཅད་ལྡན་པ་མི་སྲིད་པའི་
ཕྱིར་ཏེ། འདུལ་བ་འབའ་ཞིག་ཤེས་པའི་ལྔ་ཚན་ཡིན་པ་དང༌། སྡེ་
སྣོད་གསུམ་ཤེས་པའི་ལྔ་ཚན་ཡིན་པ་འགལ་བའི་ཕྱིར། ཞེས་དང་།
རིན་འཕྲེང་ལས་ཀྱང་དེ་ལྟར་གསུངས་པའི་ཕྱིར་ཞེ་ན་མི་འཐད་དེ།
སློབ་མི་སློབ་ཀྱི་ལྔ་བ་ནི་གསུམ་ཤེས་ཀྱི་ལྔ་བ་ཡིན་པའི་ཕྱིར་ཏེ། དེའི་
ཡན་ལག་ཏིང་ངེ་འཛིན་དང་། ཤེས་རབ་སོགས་ཀྱིས་མདོ་མངོན་
ཤེས་པ་བསྟན་པའི་ཕྱིར་ཏེ། ཕུན་ཚོགས་འོག་མའི་དེ་དག་གིས་མདོ་
མངོན་ཤེས་པ་བསྟན་པ་གང་ཞིག དེ་གཉིས་འདྲ་བའི་ཕྱིར་དང་།
སློབ་མི་སློབ་གང་རུང་ལ་འཕགས་པའི་ཁྱད་པར་བརྒྱུད་ལྡན་དང་ཚད་
མའི་སྐྱེས་བུ་ཡིན་པས་ཁྱབ་པའི་ཕྱིར་རོ། །ཡང་ལྔ་ཚན་ཉེར་གཅིག་
རྟེན་གྱི་སྒོ་ནས་གཉིས་སུ་འདུ་སྟེ། བསླབ་པ་གསུམ་ལ་སློབ་པའི་ལྔ་
བ་དང་། དེ་ལ་སློབ་འཇུག་གི་ལྔ་བ་དང་། ཕུན་ཚོགས་འོག་མའི་
ལྔ་བ་དང་། སློབ་པའི་ལྔ་བ་དང༌། མི་སློབ་པའི་ལྔ་བ་སྟེ་ལྔ་བོ་འཕ
གས་པ་ཉིད་དམ་ཁོ་ནའི་རྒྱུད་ལ་ཡོད་པའི་ལྔ་བ་དང་། གཞན་བཅུ་



228 ༄༅ ། །གནའ་དཔེ་གཅེས་བསྡུས་དཔེ་ཚོགས།
དྲུག་སྐྱེ་འཕགས་གཉིས་ཀའི་རྒྱུད་ལ་ཡོད་པའི་ལྔ་བ་ཡིན་པའི་ཕྱིར།
སྔར་གྱི་ལྔ་འཕགས་པ་ཁོ་ན་ལ་བཞག་པ་དང་། བཅུ་དྲུག་སྐྱེ་་་་
འཕགས་གཉིས་ཀ་ལ་བཞག་པ་དེའི་ཕྱིར་འདུལ་རྐྱང་ཤེས་པའི་ལྔ་བ་འ
ཕགས་པར་མེད་དེ། འཕགས་པ་ཡིན་ན་མདོ་མངོན་ལ་མཁས་པས་
ཁྱབ་པའི་ཕྱིར་རོ། །ཞེས་འདུལ་རྐྱང་ཤེས་པའི་ལྔ་བ་འཕགས་པ་ལ་
མེད་པར་འདོད་པ་ལ་ལོ་ཞེས་མ་རངས་བ་བྱས་པས་མི་འཐད་དོ། །
རིན་འཕྲེང་ལས། བསླབ་པ་གསུམ་ལ་སློབ་པའི་དོན་ང་གཟོད་སློབ་
པ་དང་གོམས་ཟིན་མིན་གྱི་དོན་ཁོང་དུ་ཆུད་ནས་སྒོམ་པ་ཡིན་པས་
ངེས་པར་འཕགས་རྒྱུད་ལ་ཡོད་མི་དགོས་སོ། །ཞེས་སོ་སྐྱེ་ལ་བཞག་པ་
རྒྱུད་ལ་མ་སྐྱེས་ཀྱང་ ཉམས་ལེན་ གྱིས་ སློབ་པའི་དབང་དུ་བྱས་ལ།
བདེ་ལེགས་ཉི་མའི་འདུལ་བར། བསླབ་པ་གསུམ་ལ་སློབ་པའི་ལྔ་
ཕྲུགས་དེ་ལ་སློབ་ཏུ་འཇུག་ནུས་པའི་ལྔ་ཕྲུགས་གཉིས་ཀྱང་འཕགས་པ་
ཁོ་ནའི་ལྔ་ཕྲུགས་ཡིན་པའི་ཕྱིར་ཏེ། དེ་གཉིས་ཀྱི་ཡན་ལག་ཏུ་གྱུར་
པའི་ཤེས་རབ་དེ་ཟག་མེད་ཀྱི་ཤེས་རབ་ལ་བྱེད་རིགས་པའི་ཕྱིར་ཏེ།
དེ་ལྟར་རྒྱ་ཆེར་འགྲེལ་ལས་བཤད་པའི་ཕྱིར། ཞེས་པ་ལྟར་མཐའ་
དཔྱོད་སོགས་ལས་འཕགས་པ་ཁོ་ནར་བཞག་པ་ཟག་མེད་ཀྱི་བསླབ་པ་
དེ་དག་རང་རྒྱུད་ལ་བསྐྱེད་ནས་སློབ་པ་ལ་བྱེད་པས་མི་འགལ་ལོ། །
སློབ་མི་སློབ་ཀྱི་ལྔ་བའི་ཡན་ལག་གི་འདུལ་བ་ཤེས་པ་གང་གིས་བསྟན་
ཅེ་ན། རིན་འཕྲེང་ལས། ལོ་བཅུ་ལོན་པ་མེད་མི་རུང་དུ་བསྟན་
པས་འགྲུབ་སྟེ། འདི་དག་འཕགས་པ་ཡིན་པས་བསླབ་པ་ལ་གུས་



༄༅། །རྗེ་ལྷ་མོའི་བློ་བཟང་ཚུལ་ཁྲིམས་རྒྱ་མཚོའི་འདུལ་བ། 229
པའི་ཕྱིར་འདུལ་བ་སློབ་ལ། བློ་མིག་དང་ལྡན་པས་ལོ་བཅུའི་ནང་
དུ་ཤེས་པར་ཡང་ནུས་པའི་ཕྱིར། ཞེས་སློབ་མི་སློབ་གཉིས་ཀས་ལོ་
བཅུའི་ནང་ནས་འདུལ་བ་ཤེས་ནུས་ཏེ། བསླབ་པ་ལ་གུས་ཤིང་བློ་
གྲོས་ཀྱི་མིག་དང་ལྡན་པའི་ཕྱིར་རོ་ཞེས་པ་རྒྱུ་མཚན་དུ་བཀོད་ནས་
གསུངས་པའི་ཁུངས་ནི། རྒྱ་ཆེར་འགྲེལ་ལས། ལོ་བཅུ་ལོན་པ་
ཉིད་དང་འདུལ་བ་ལ་གནས་པའི་དོན་ཉིད་ནི་འདའ་བར་བྱ་བའི་
ཡན་ལག་མ་ཡིན་ནོ། ། ཞེས་པ་ལ་བརྟེན་ཅིང་། མཚོ་ཊཱིཀ་སོགས་
ལས་དོན་གྱི་དྲུག་ཕྲུགས་བཅུ་དྲུག་དང་། བདུན་ཕྲུགས་གཉིས་་་་
སོགས་སུ་གསུངས་པ་ལྟར་བྱས་ན་ལྔ་ཚན་ཉེར་གཅིག་པོ་གང་རུང་
དང་ལྡན་པ་ལ་ལོ་བཅུ་ལོན་དགོས་པར་སྣང་ཡང་མི་འཐད་པར་བདེ་
ལེགས་ཉི་མས་གསུངས་པ་ལྟར་ལོ་ལྔ་ལོན་ཞིང་ལྷན་ཅིག་སྦྱར་བ་ཐ་མ་
དང་ལྡན་ན་གནས་མ་བཅས་པར་ལྗོངས་རྒྱུར་འགྲོ་རུང་བ་ཡིག་ཆ་
ཀུན་ལ་མཐུན་གྲུབ་ཡིན་པས་དཔྱད། ལྔ་བ་ཡི་བཅས་པ་དང་ལྡན་
པའི་དགྲ་བཅོམ་པ་ལ་ལྔ་བ་དང་མི་ལྡན་པ་ཡང་ཡོད་དེ། ལྔ་བའི་
བཅས་པ་མཛད་རྗེས་ཀྱི་བསྙེན་པར་རྫོགས་མ་ཐག་པའི་དགྲ་བཅོམ་པ་
ཡོད་པའི་ཕྱིར། རང་དབང་ཅན་གསུམ་གྱི་དང་བོ་ལྔ་བ་རང་དབང་
ཅན་གྱི་མཚན་ཉིད་ནི། རང་ཉིད་རྒྱུད་ལ་ལྡན་པ་ལྔ་ཚན་གཞན་
རྒྱུད་ལ་ལྡན་པ་ལ་ལྟོས་མི་དགོས་པའི་ལྔ་བ་དེ་ཡིན་ལ། རང་ཉིད་
རྒྱུད་ལ་ལྡན་པ་ལྔ་ཚན་གཞན་རྒྱུད་ལ་ལྡན་པ་ལ་ལྟོས་དགོས་པའི་ལྔ་བ་
དེ། ལྔ་བ་རང་དབང་ཅན་མ་ཡིན་པའི་མཚན་ཉིད། མཚན་གཞི་



230 ༄༅། །གནའ་དཔེ་གཅེས་བསྡུས་དཔེ་ཚོགས།
ནི། སྡེ་སྣོད་གསུམ་འཛིན་ཏུ་འཇུག་པའི་ལྔ་བ་དང་། སྡེ་སྣོད་
གསུམ་གསལ་གྱི་ལྔ་བ་དང༌། ལྷག་པའི་བསླབ་པ་གསུམ་ལ་སློབ་
འཇུག་གི་ལྔ་བ་དང་། ལྷག་པའི་སྤྱོད་སོགས་གསུམ་ལ་སློབ་འཇུག་
གི་ལྔ་བ་གཉིས་དང་བཞི་ནི་རང་ཉིད་རྒྱུད་ལ་ལྡན་པ་ལ་རིམ་བཞིན་སྡེ་
སྣོད་གསུམ་འཛིན་ པའི་ལྔ་བ་དང་། གསུམ་ ཤེས་ཀྱི་ལྔ་བ་དང་།
བསླབ་པ་གསུམ་ལ་སློབ་པའི་ལྔ་བ་དང་། སྤྱོད་སོགས་གསུམ་ལ་
སློབ་པའི་ལྔ་བ་དང་ལྡན་དགོས་པའི་ཕྱིར་ན་ལྔ་བ་རང་དབང་ཅན་མ་
ཡིན་པའི་མཚན་གཞི་ཡིན་ལ། ལྔ་བ་རང་དབང་ཅན་གྱི་མཚན་གཞི་
ནི་བཞི་བོ་དེ་ལས་གཞན་བཅུ་བདུན་པོ་རྣམས་ཡིན་པར་གསུངས་
སོ། །གཉིས་པ་ནི། ལྔ་བ་འཆང་བའི་གཞི་བྱེད་ཅིང་ལྔ་བ་གཞན་གྱི་
ཁ་སྐོང་གི་ཡན་ལག་ཏུ་མི་འགྲོ་བ་དེ། ཡན་ལག་རང་དབང་ཅན་གྱི་
མཚན་ཉིད། མཚན་གཞི་ནི། དྲན་པ་དང་ལྡན་པ་དང༌། སོ
གས་སྒྲས་ནང་དུ་ཡང་དག་འཇོག་པ་དང་། མཉམ་པར་བཞག་པའི་
ཡན་ལག་སོགས་ཡན་ལག་རང་དབང་ཅན་གྱི་མཚན་གཞིར་གསུངས་
སོ། །དེ་ལས་བཟློག་པ་ཡན་ལག་རང་དབང་ཅན་མ་ཡིན་པའི་མཚན་
གཞི་ནི། ཐུན་མོང་གི་མང་ཐོས་ཚུལ་ལྡན་གཉིས་དང༌། བརྩོན་
འགྲུས་དང་ལྡན་པ་ཉིད་དང་། ཤེས་རབ་དང་ལྡན་པ་ཉིད་དང༌།
བར་ཆད་ཡིན་མིན་ཤེས་པའི་ཡན་ལག་གཉིས་དང་། དེ་སྨྲ་བ་བོ་
ཉིད་དང༌། རྗེས་ སྟོན་གྱི་ཡན་ལག་སྟེ་བརྒྱད་ནི་ཡན་ལག་རང་་་
དབང་ཅན་མ་ཡིན་པའི་མཚན་གཞི་ཡིན་ཏེ། མང་ཚུལ་གཉིས་ལྔ་



༄༅། །རྗེ་ལྷ་མོའི་བློ་བཟང་ཚུལ་ཁྲིམས་རྒྱ་མཚོའི་འདུལ་བ། 231 །
ཚན་བཅུ་གཉིས་ཀྱི་ཡན་ལག་དང༌། བརྩོན་ཤེས་ གཉིས་ལྔ་ཚན་་
གསུམ་གྱི་ཡན་ལག་དང་། ཕྱི་མ་བཞི་གནས་འཆའ་འཆར་འཇུག་
གཉིས་ཀའི་ཡན་ལག་ཏུ་འགྲོ་བའི་ཕྱིར། གསུམ་པ་ནི། བརྟན་
མཁས་ཀྱི་ཡོན་ཏན་གཉིས་དང་ལྡན་པའི་གང་ཟག་དེ། འདིར་་་
བསྟན་གང་ཟག་རང་དབང་ཅན་གྱི་མཚན་ཉིད། བསྙེན་པར་་་་་
རྫོགས་ནས་སྡོམ་རྒྱུན་བར་ཆད་པ་དང་། ཚུལ་ཁྲིམས་མ་ད ག་པ་
དང་། འདུལ་བ་ལ་མི་མཁས་པའི་བླུན་པོ་ལོ་བཅུ་ལོན་པས་ཀྱང་
བརྟན་པའི་ཆ་ནས་མཁན་སོགས་སུ་འོས་པ་མིན་ཞིང་། དང་བོར་
སངས་རྒྱས་མ་ཐག་པའི་ཐུབ་པ་དང་བསེ་རུ་རང་རྒྱལ་གྱི་དགྲ་བཅོམ་
ཐོབ་མ་ཐག་པའང་སྤྱིར་བརྟན་པའི་ཡོན་ཏན་དང་ལྡན་ཀྱང་ལོ་བཅུ་
མ་ལོན་པས་འདིར་བཤད་པའི་བརྟན་པའི་ཡོན་ཏན་དང་ལྡན་པ་མིན་
ལ། སྡོམ་རྒྱུན་རྣམ་དག་བར་མ་ཆད་པར་ལོ་བཅུ་ཙམ་ལོན་པའི་མ་
ཡང་བརྟན་པའི་ཆ་ནས་མཁན་སོགས་སུ་འོས་པ་མིན་ཏེ། བཅས་
པའི་ལས་དང་བོ་བ་སོགས་ལས་གཞན་མཁན་མོར་འོས་པ་ལ་ལོ་བཅུ་
གཉིས་ལོན་དགོས་པའི་ཕྱིར་ཏེ། དེ་མ་ལོན་པར་བསྙེན་པར་རྫོགས་
ན་ལོ་མ་ལོན་པར་བསྙེན་པར་རྫོགས་པའི་ལྟུང་བྱེད་འབྱུང་པའི་ཕྱིར་
ཏེ། རྩ་བར། ལོ་བཅུ་གཉིས་མ་ལོན་པ་ཉིད་ལའོ། །ཞེས་སོགས་
གསུངས་པའི་ཕྱིར། མཚོ་ཊཱིཀ་ལྟར་ན་ལོ་ལྔ་ལོན་ཞིང་ལྔ་ཚན་ཐ་མ་
དང་ལྡན་ན་ལྗོངས་རྒྱུར་འགྲོ་རུང་བར་གསུངས་པ་ལྔ་བ་ཐ་མ་ཁོ་ན་ལ་
ངེས་བཟུང་དུ་སྦྱར་ནས་གསུངས་པ་སྟེ། དེ་ཉིད་ལས། ལོ་ལྔ་ལོན་



232 ༄༅ ། །གནའ་དཔེ་གཅེས་བསྡུས་དཔེ་ཚོགས།
ཞིང་སྡེ་སྣོད་གསུམ་ཤེས་ཀྱང་འདུལ་བ་ལུང་རིལ་བོ་ཚིག་ཁ་ཏོན་དུ་བློ་
ལ་ཐོན་པ་མ་ཡིན་ན་ནི་འདི་མི་གནང་ངོ༌། ། ཞེས་དང༌། རྩ་བར།
གཞན་དུ་ན་གསུམ་རིག་པ་ཡིན་ཡང་མི་བྱའོ། ། ཤེས་པ་ལྟར་སྔོན་
གནས་རྗེས་སུ་དྲན་པས་འདས་པ་དང་། འཆི་འཕོ་སྐྱེ་བ་ཤེས་པས་
མ་འོངས་པ་དང་། ཟག་པ་ཟད་པ་ཤེས་པས་ད་ལྟར་བ་གསུམ་རིག་
པ་ཡིན་ཡང་ལོ་ལྔ་ལོན་ཞིང་ལྔ་ཚན་ཐ་མ་དང་མི་ལྡན་ན་གནས་མ་
བཅས་པར་ལྗོངས་རྒྱུར་འགྲོ་བར་མི་བྱ་བར་གསུངས་པའི་ཕྱིར་ཞེས་
གསུངས་ལ། རིན་འཕྲེང་ལས། དེས་ན་ལོ་ལྔ་ལོན་པ་མཚོན་དོན་
ཡིན་པ་ལྟར་ལྔ་བ་ཐ་མས་ཀྱང་ལྔ་བ་གཞན་མཚོན་པ་ཡིན་ལ། ཞེས་
ལོ་ལྔས་དྲུག་ཅུ་མཚོན་པ་ལྟར་ལྔ་བ་ཐ་མས་གཞན་རྣམས་མཚོན་པར་
གསུངས་སོ། །ཁོ་ན་རེ། ལྔ་བ་ཐ་མ་མཚོན་དོན་ཡིན་པ་མི་འཐད་དེ།
འགྲེལ་བར། ཅི་སྟེ་ལོ་ལྔ་ལོན་ན་ཡང་ལྷན་ཅིག་སྦྱར་བ་ཐ་མ་དང་མི་
ལྡན་ན་ཡང་འགྲོ་ བར་ མི་བྱ་ སྟེ། ཞེས་དང་། ལུང་ གཞི་ ལས།
བཙུན་ པ་ དགེ་ སློང་ བསྙེན་ པར་ རྫོགས་ ནས་ ལོ་ དྲུག་ ཅུ་ ལགས་ ལ།
དེས་སོ་སོར་ཐར་བ དང་རྒྱས་པ་བཀླག་པ་དང་ཐོན་པ་མ་ལགས་ན་
དེས་མི་གནས་པར་ལྗོངས་རྒྱུར་མཆི་བར་མི་བགྱིའམ། ཉེ་བར་
འཁོར་མི་བྱ་སྟེ། ཞེས་པ་དང༌། སྔར་གྱི་རྩ་བའི་ལུང་དང་གསུམ་
པོ་དེས་གནོད་པའི་ཕྱིར་ཞེ་ན། རིན་འཕྲེང་ལས་གོང་གི་ལུང་དེ་
དག་གིས་མི་གནོད་དེ། དེ་དག་མཚོན་དོན་ཡིན་པར་ལན་འདེབས་
པའི་ཕྱིར། ཞེས་འགལ་སྤོང་མཛད་ཅིང༌། ཡང་རིན་འཕྲེང་ལས།



༄༅། །རྗེ་ལྷ་མོའི་བློ་བཟང་ཚུལ་ཁྲིམས་རྒྱ་མཚོའི་འདུལ་བ། 233
མཚོན་དོན་ཡིན་ཏེ། འདི་བག་ཡངས་སུ་གནང་བ་ཡིན་ལ་གཞན་དུ་
ན་དེ་ཉིད་ཆེས་དཀོན་པས་བག་ཡངས་སུ་མི་འགྱུར་བའི་ཕྱིར་དང་རྒྱ་
ཆེ་བ་དང་མངོན་པར་རྟོགས་པ་ཕུལ་དུ་བྱུང་བའི་ལྔ་བ་ཡོད་པའི་ཕྱིར་
རོ། །ཞེས་པའི་རིགས་པ་འདི་ཤིན་ཏུ་ལེགས་པས་མཐའ་དཔྱོད་དང་
བདེ་ལེགས་ཉི་མའི་འདུལ་བར་ཡང་དེ་གཞིར་བཞག་བྱས་ནས་་་་་
གསུངས་སོ། ། འོ་ན་རིན་འཕྲེང་གི་གོང་དུ། འདིར་ལོ་ལྔ་ལོན་པ་
དང་ལྷན་ཅིག་སྦྱར་བ་ཐ་མ་དང་ལྡན་པ་གང་གཙོ་ཞེ་ན། གཉིས་ཀ་
གཙོ་སྟེ། དེས་ན་དེ་གཉིས་ལྡན་པ་ལས་གཞན་དུ་གང་རུང་མི་ལྡན་
ན། ཞེས་པ་ནས་གསུམ་རིག་པ་ཡིན་ཡང་གནས་ མ་བཅས་པར་
ལྗོངས་རྒྱུ་བར་མི་བྱའོ། །ཞེས་དང་། ཊཱིཀྐ་ལས། ལྷན་ཅིག་སྦྱར་
བ་ ཐ་མ་དང་ལྡན་ན་ཡང་ལོ་ལྔ་མ་ལོན་པ་དེས་ཀྱང་འགྲོ་བར་མི་་
བྱའོ། །ལྔ་ལོན་ཡང་ལྷན་ཅིག་སྦྱར་བ་ཐ་མ་དང་མི་ལྡན་པ་དེ་ལྟ་ན་
ཡང་འགྲོ་བར་མི་བྱའོ། ། ཞེས་སོགས་གུང་བསྒྲིགས་ཏེ་དཔྱད་བྱ་མང་
ངོ༌། ། མཚོ་ཊཱིཀ་ལས། བཞི་བ་ཕན་ཡོན་གསུམ་འབྱུང་བ་ལ་ཡོན་
ཏན་ཁ་བསྡུས་ཀྱིས་རུང་མི་རུང་གི་ཡན་ལག་གི་དོན་ནི། ལྔ་ཚན་གྱི་
ཡན་ལག་ཏུ་འདུལ་བ་ཤེས་པ་མ་བགྲང་ན། ཡོན་ཏན་ཁ་བསྡུས་ཀྱི་
ལྔ་ཚན་གྱིས་གོ་མི་ཆོད་ལ། ལྔ་ཚན་གྱི་ཡན་ལག་ཏུ་འདུལ་བ་ཤེས་པ་
བགྲང་ན་ཡོན་ཏན་ཁ་བསྡུས་ཀྱི་ལྔ་ཚན་གྱིས་ཀྱང་ལྔ་ཕྲུགས་ཀྱི་གོ་ཆོད་
དེ། ཞེས་པའི་ཡོན་ཏན་ཁ་བསྡུས་ཀྱི་ལྔ་ཚན་ནི། སུམ་བརྒྱ་བ་ལས།
ཚུལ་ཁྲིམས་ལྡན་དང་འདུལ་བའི་ཆོ་ག་ཤེས། །ནད་པར་སྙིང་བརྩེ་



234
༄༅། །གནའ་དཔེ་གཅེས་བསྡུས་དཔེ་ཚོགས།
འཁོར་ནི་དག་པ་དང༌། །ཆོས་དང་ཟང་ཟིང་ཕན་འདོགས་ལ་བརྩོན་
དང༌། །དུས་སུ་འདོམས་པ་དེ་དག་བླ་མར་བསྔགས། །ཞེས་པ་ལྟར་
གྱི་ཡོན་ཏན་དེ་ལྔ་ཡིན་ལ། དེ་ལ་འདུལ་བ་ཤེས་པ་བགྲང་ན་ལྔ་ཚན་
གྱི་གོ་ཆོད་ཅེས་པ་འདུལ་བ་ཤེས་པའི་ཡན་ལག་ལོ་བཅུ་ལོན་པ་དེའི་
སྟེང་དུ་ཡོད་ན་ལྔ་ཚན་གྱི་གོ་ཆོད་ཅེས་པའི་དོན་ཡིན་ཏེ། འདུལ་བ་
ཤེས་ པ་ འདུལ་བའི་ཆོ་ ག་ ཤེས་ པ་ཞེས་ པས་ བསྟན་ ཟིན་པའི་ཕྱིར།
དེ་ལ་ཡོན་ཏན་ཁ་བསྡུས་ཀྱི་ལྔ་ཚན་ཞེས་བརྗོད་པའི་རྒྱུ་མཚན་ཡོད་དེ།
ཚུལ་ཁྲིམས་ལྡན་དང་ཞེས་པ་མང་ཚུལ་གཉིས་ཀྱི་ཚུལ་ཁྲིམས་ལས་
བསྡུས། འདུལ་བའི་ཆོ་ག་ཤེས་པ་ནི་ལྔ་ཚན་ཉེར་གཅིག་གི་འདུལ་
བ་ཤེས་པ་ལས་བསྡུས། ནད་པར་སྙིང་བརྩེ་བ་ནི་ལྔ་ཚན་དང་བོའི་
ནད་གཡོག་བྱེད་དམ་བྱེད་དུ་འཇུག་ནུས་པ་ལས་བསྡུས། འཁོར་ནི་
དག་པ་དང་ཞེས་པ་ལུང་གི་སྐབས་གཞན་ལས་བསྡུས། ཆོས་ཀྱི་ཕན་
འདོགས་ ལ་ བརྩོན་ པ་ ནི་ སྨྲ་ བ་ བོ་ ཉིད་ དང་ ཞེས་ པ་ ལས་ བསྡུས།
ཟང་ཟིང་གི་ཕན་འདོགས་ལ་བརྩོན་པ་ཞེས་པ་ནི་གཏོང་བ་ཕུན་་་་
ཚོགས་ཞེས་པ་ལས་བསྡུས། དུས་སུ་འདོམས་པ་ཞེས་པ་ནི་རྗེས་སུ་
སྟོན་པ་ཉིད་དང་ཞེས་པ་ལས་བསྡུས་པས་ན་དེ་ལྟར་བརྗོད་པའི་ཕྱིར།
བདེ་ལེགས་ཉི་མའི་འདུལ་བ་ལས། བརྒྱུད་ཡན་ལག་རང་དབང་
ཅན་མ་ཡིན་ཞིང་། ལྷག་མ་རྣམས་ཡན་ལག་རང་དབང་ཅན་ཡིན་
དགོས་ཟེར་ན། ཡན་ལག་ལྷག་མ་རྣམས་ཡན་ལག་རང་དབང་ཅན་
ཡིན་པ་མི་འཐད་པར་ཐལ། ཏིང་ངེ་འཛིན་དང་། ཤེས་རབ་དང་།



༄༅། །རྗེ་ལྷ་མོའི་བློ་བཟང་ཚུལ་ཁྲིམས་རྒྱ་མཚོའི་འདུལ་བ།
235
རྣམ་པར་གྲོལ་བ་དང་། དེ་ཤེས་དེ་མཐོང་རྣམས་ཡན་ལག་རང་
དབང་ཅན་མ་ཡིན་པ་ཡིན་པའི་ཕྱིར། དེ་རྣམས་ལྔ་ཕྲུགས་ཀྱི་ཡན་
ལག་མ་ཚང་བ་གཞན་གྱི་ཁ་སྐོང་དུ་འགྲོ་མི་དགོས་པ་མ་ཡིན་པའི་ཕྱིར་
ཏེ། དེ་རྣམས་སློབ་པའི་ལྔ་ཕྲུགས་དང་མི་སློབ་པའི་ལྔ་ཕྲུགས་ཀྱི་
ཡན་ལག་ཏུ་འགྲོ་དགོས་པའི་ཕྱིར་ཞེས་གསུངས་པ་ཆེས་མི་འཐད་པ་
རྟོགས་སླ་སྟེ། སློབ་པའི་ལྔ་ཕྲུགས་ཀྱི་ཡན་ལག་ཏུ་སློབ་པའི་ཏིང་ངེ་
འཛིན་ཞེས་འདྲེན་དགོས་ཀྱི། ། ཏིང་ངེ་འཛིན་སོགས་སྤྱི་ལྡོག་མི་་་་
འདྲེན་པའི་ཕྱིར། ལྔ་བ་ཐ་མས་གཞན་རྣམས་མཚོན་པར་གསུངས།
ཞེས་པའི་མཚོན་བྱའི་ལྔ་ཚན་ལ་ལྔ་ཚན་དང་པོ་དང་ཐ་མ་ལས་གཞན་
བཅུ་དགུ་འཇོག་ལ་ལྔ་ཚན་དང་བོ་མི་འཇོག་སྟེ། དེ་ལ་ལོ་བཅུ་ལོན་
དགོས་པའི་ཕྱིར། གཞན་རྣམས་ལ་ལོ་བཅུ་ལོན་པ་དོན་ལ་ཚང་
དགོས་མི་དགོས་སོགས་སྔར་ལྟར་དཔྱད། གཉིས་པ་དེ་ལ་བརྟེན་ཚུ
ལ་ལ། ཞུ་བ་དམིགས་བསལ་དང་བཅས་པ་དང༌། བསྙེན་བཀུར་
ཇི་ལྟར་བྱ་བ་དང༌། དམན་པ་ལས་བསླང་ཚུལ་གསུམ་མོ། །དང་བོ་
ནི་རྩ་བར། གནས་པས་གནས་ལ་མ་ཞུས་པར་བྱ་བ་མི་བྱའོ། །ཞེས་
སོགས་བྱུང་། ཞུས་པའི་དགོས་པ་ནི། དངོས་སུ་མ་ཞུས་པའི་ཉེས་
པ་ཁེགས་ཤིང༌། བརྒྱུད་ནས་ངོ་ཚ་ཁྲེལ་ཡོད་སྐྱེ་བ་དང་། བྱ་བ་དེ་
བྱ་རུང་མི་རུང་གི་རྣམ་དབྱེ་ཤེས་པ་དང་། གནས་ཀྱི་སློབ་དཔོན་ལ་
གུས་པས་བསོད་ནམས་འཕེལ་བར་བྱ་བའི་ཆེད་ཡིན་པའི་ཕྱིར། ཞུ་
བྱ་མི་རུང་བ་ཁོ་བོས་ཆང་བཏུང་བར་བྱ་སྲོག་བཅད་པར་བྱའོ། ། ཞེས་



。
。
236 ༄༅། །གནའ་དཔེ་གཅེས་བསྡུས་དཔེ་ཚོགས།
པ་ལྟ་བུ་མི་ཞུ་ལ། རུང་མི་རུང་ཡིད་གཉིས་ཟ་བ་དང་། རུང་བར་
ཤེས་པ་ཕལ་ཆེར་ཞུའོ། །ཞུ་ཚུལ་ནི། ཁ་ཅིག་གིས་ཀུན་ཏུ་སྤྱད་པར་
རུང་བ་དག་བགྱི་འཚལ་ཞེས་ཞུ་བ་ཡིན་ཏེ། འོད་ལྡན་ལས། ཀུན་
ཏུ་སྤྱད་པར་རུང་བ་དག་བགྱིའོ་ཞེས་གསུངས་པའི་ཕྱིར་ན་མ་ཁྱབ་སྟེ།
དེས་ཞུ་བྱ་ཀུན་ཏུ་རུང་བ་ཞུ་དགོས་པར་བསྟན་གྱི་ཞུ་ཚུལ་གཙོ་བོར་མ་
བསྟན་པར་མཐའ་དཔྱོད་སོགས་ལས་གསུངས་པ་ལྟར་འཐད་པའི་
ཕྱིར་ཏེ། སྤྱིར་བཏང་ཞུ་ཚེ་བྱ་བ་རང་རང་གི་མིང་ནས་སྨོས་ནས་ཞུ་
དགོས་པའི་ཕྱིར། རྣམ་འབྱེད་ལས། སྣམ་སྦྱར་འཚེམ་པར་ཞུ།
ཉིན་མོ་སྤྱོད་པ་ལ་མཆི་བར་ཞུ། བསོད་སྙོམས་ལ་ མཆི་ བར་ཞུ།
ཞེས་སོགས་སོ་སོར་གསུངས་པའི་ཕྱིར་དང༌། ལོ་དྲི་ལས། ཆག་
ཆག་དང་ཕྱག་དང་ཀློག་པ་དང་ཁ་ཏོན་དང་དགེ་བའི་ཕྱོགས་ཀྱི་ཀུན་
ཏུ་སྤྱོད་པ་རྣམས་བགྱི། ཞེས་དང་། ཀཱ་རི་ཀཱ་ལྔ་བཅུ་བ་ལས།
འཚལ་མ་འཚལ་ཞེས་བླ་མ་ལ། །བརྟུལ་ཞུགས་ཅན་གྱིས་ཞུ་བར་བྱ། །
ཞེས་སོགས་གསུངས་པའི་ཕྱིར་དང་། སོ་སོར་མ་ཞུས་ན་བྱ་བ་རུང་
མི་རུང་མི་ཤེས་པའི་ཕྱིར། འོན་ཀྱང་གནམ་རྩེད་ལྡིང་མར། བྱ་བ་
རེ་རེ་ནས་ཞུ་མ་ནུས་ན་དགོངས་གསོལ་བྱས། བདག་མིང་འདི་ཞེས་
བགྱི་བ་དེང་གི་གདུགས་དང་མཚན་གྱི་རིམ་པའི་ཀུན་ཏུ་སྤྱད་པར་
རུང་བ་དག་བགྱི་བར་ཞུ་འཚལ། ཞེས་འོད་ལྡན་ལྟར་བྱ་ཞེས་བྱ་བ་
རྣམས་ཕྱོགས་གཅིག་ཏུ་བསྡུས་པའི་ཞུ་ཚུལ་ཡང་མཛད་དོ། །ཞུ་བ་བོ་
སློབ་མའི་ཡོན་ཏན་དང་ཁྱད་པར་ནི། སུམ་བརྒྱ་བ་ལས། བླ་མ་ལ་



༄༅། །རྗེ་ལྷ་མོའི་བློ་བཟང་ཚུལ་ཁྲིམས་རྒྱ་མཚོའི་འདུལ་བ། 237 །
གུས་ཚུལ་ཁྲིམས་ཡོངས་དག་དང༌། བསམ་གཏན་དང་ནི་འདོན་ལ་
རྟག་བརྩོན་དང༌། གྲིམས་ཤིང་དུལ་ལ་བཟོད་དང་ལྡན་པ་ནི། །
སྡོམ་བརྩོན་གནས་པའི་ཆོས་ལྡན་ཤེས་པར་བྱ། ། ཞེས་པ་ལྟར་རོ། །
དུས་ནམ་གྱི་ཚེ་ཞུ་བ་ནི། བྱ་བ་ནར་མ་རྣམས་གནས་དང་གནས་པ་
གཉིས་ཀ་རང་བཞིན་གྱི་མཚམས་གཅིག་ན་ཉིན་རེར་ལན་གསུམ་ཞུ།
རྒྱང་གྲགས་ཙམ་ན་ཉིན་རེ་ལ་ལན་རེ་ཞུ། རྒྱང་གྲགས་ལྔའམ་དྲུག་
གིས་ཆོད་ན་ཞག་ལྔའམ་དྲུག་ནས་ཞུ། མཚམས་པོ་ཆེ་གཅིག་གིས་
བསྡུས་ཤིང་དཔག་ཚད་ཕྱེད་དང་གསུམ་དག་ན་གསོ་སྦྱོང་གི་ཚེ་འཕྲལ་
གྱི་བྱ་བ་ནར་མ་རྣམས་དུས་གཅིག་ཏུ་ཞུ་ཞིང་། བྱ་བ་གློ་བུར་བ་ནི་
བྱ་བ་དེ་བྱེད་དགོས་ན་མ་བྱུང་ན་ཞུའོ། །དམིགས་བསལ་ལ། ཡུལ་
གྱི་དམིགས་བསལ། རྟེན་གྱི་དམིགས་བསལ། བྱ་བའི་དམིགས་བ
སལ་གསུམ་ལས། དང་བོར་བཞི་ཡོད་དེ། དབྱར་ཕྱི་མའི་ཟླ་བ་
དང་བོ་གཉིས་ཀྱི་ཚེ་བླ་མ་མེད་ན་རྒན་པ་དང་། དེ་ཡང་མེད་ན་
གཞོན་པ་མཁས་པ་ལ་ཞུ་བ་དང་། བླ་མ་ཐག་ཉེ་བར་མི་གནས་པའི་
ཚེ་ན་གཞན་ལ་ཞུ་རུང་བ་དང་། བླ་མ་ས་གཞན་ན་གནས་པ་སྤྱོད་
པའི་ཚེ་རེ་ཞིག་གི་གནས་ལ་ཞུ་དགོས་པ་དང་། དེ་དག་དང་རྒྱུ་
མཚན་མཚུངས་པའི་མདོར་བསྡུས་གཅིག་དང་བཅས་བཞིར་མཚོ་་་
ཊཱིཀ་དང་རྨ་བྱའི་སྡོམ་དུ་གསལ་ལོ། ། གཉིས་པ་རྟེན་གྱི་དམིགས་་་
བསལ་བརྒྱད་ཡོད་དེ། ལོ་ལྔ་ལོན་ཞིང་ལྷན་ཅིག་སྦྱར་བ་ཐ་མ་དང་
ལྡན་ན་ལྗོངས་རྒྱུས་པའི་དུས་དང་། གནས་ཡོངས་སུ་ཚོལ་བ་ལ་



238
༄༅། །གནའ་དཔེ་གཅེས་བསྡུས་དཔེ་ཚོགས།
ཞུགས་པའི་ཚེ་མ་རྙེད་ན་ཞག་ལྔའི་དུས་དང་། །གློ་བུར་དུ་འོངས་པ་ང
ལ་གསོ་བའི་ཉི་མ་གཅིག་གམ་གཉིས་པའི་དུས་དང་། ཞག་གཅིག་
གནས་གཞན་དུ་ཕྱིན་པའི་དུས་དང་། བླ་མས་གནས་བཀག་པའི་
དུས་དང་། དགེ་འདུན་གྱི་གནས་ནས་ཕྱུང་བའི་དུས་དང་། ཞུས་
ན་སྲོག་དང་ཚངས་སྤྱོད་ལ་བར་ཆད་འབྱུང་བའི་དུས་དང༌། སོགས་
སྒྲས་དེ་དག་དང་རྒྱུ་མཚན་མཚུངས་པའི་མདོར་བསྡུས་གཅིག་དང་
བཅས་ བརྒྱད་ ཀྱི་ ཚེ་ ཞུ་ མི་ དགོས་ པའི་ ཕྱིར། མ ཚོ་ ཊཱི ཀ་ ལས།
དབྱར་ཕྱི་མ་ཁས་བླངས་ནས་ཟླ་བ་དང་བོ་གཉིས་ཀྱི་དུས་ན་གནས་ཀྱི་
བླ་མ་མེད་ན་གཞོན་ནུའི་ནང་ནས་ཆེས་རྒན་པ་ལ་བརྟེན་པ་འདིར་ཡ
ང་བགྲངས་སོ། །གསུམ་པ་བྱ་བའི་དམིགས་བསལ་ལ་དགུ་སྟེ། བཤ
ད་པ་དང་། གཙོ་བ་དང་། ན ས་ཞེས་པས་བསྡུས་པ་སོ་ཤིང་་
འདོར་བ་དང་། མཚམས་ཁོངས་སུ་གཏོགས་པའི་མཆོད་རྟེན་ལ་
ཞར་བྱུང་གི་ཕྱག་བྱ་བ་དང་། གཙུག་ལག་ཁང་ནས་འདོམ་བཞི་
བཅུ་རྩ་དགུ་ཚུན་ཆད་འཆག་པ་དང་། ལས་སུ་བསྐོས་པར་ཞར་
བྱུང་གི་བྱ་བ་གཞན་བྱུང་བ་དང་དྲུག་ལུང་དང་རྩ་བ་འདིར་གསུངས་
ཤིང་། ལུང་དང་འོད་ལྡན་རྩ་འགྲེལ་ལས་ཆུ་བཏུང་བ་མི་ཞུ་བར་
གསུངས་པ་དང་། རྡུལ་སྤྲུག་པ་སོགས་བྱ་བ་ཕྲན་ཚེགས་རྣམས་ཊཱིཀྐ
ར་ཞུ་དགོས་པ་ལས་བཀོལ་ལོ། ། དེ་ཡང་ཊིཀྐ་ལས། གོས་ལ་རྡུལ་
ཆགས་པ་སྤྲུག་པ་དང་། དེ་ལྟ་བུ་ལ་སོགས་པ་མ་ཞུས་པར་ཡང་བྱ་སྟེ།
དེ་དག་ཞུས་ན་བཞད་གད་ཀྱི་གཞིར་འགྱུར་བའི་ཕྱིར་རོ། །ཞེས་སོ། །
。
。
༡༠



༄༅། །རྗེ་ལྷ་མོའི་བློ་བཟང་ཚུལ་ཁྲིམས་རྒྱ་མཚོའི་འདུལ་བ། 239
གོང་གི་དེ་དག་དང་རྒྱུ་མཚན་མཚུངས་པའི་མདོར་བསྡུས་གཅིག་དང་
བཅས་དགུ་ཡོད་དོ། ཁ་ཅིག་ནན་ཏུར་གྱི་ལས་འདི་ལྟ་བུ་མི་བྱའོ་
ཞེས་དགེ་འདུན་ལ་ཞུ་མི་དགོས་པར་ཐལ། གནས་ཀྱི་བླ་མར་སྡེ་
སྣོད་འཛིན་པ་དགོས་ལ། དེ་ལ་ནན་ཏུར་མི་འབྱུང་བའི་ཕྱིར་ཏེ།
ཕྱིར་བཅོས་ཀྱི་གཞིར་སྡེ་སྣོད་འཛིན་པ་ལ་ནན་ཏུར་དེ་བྱེད་ན་སྦོམ་པོ་
ར་གསུངས་པའི་ཕྱིར་ཞེ་ན། སྐྱོན་མེད་དེ། དེ་ནི་སྡེ་སྣོད་འཛིན་པ་
ཕྱོགས་འཁོར་མང་ཞིང་དེ་ལ་ནན་ཏུར་བྱས་ན་དགེ་འདུན་ཕྱེ་བར་
འགྱུར་བའི་དགག་བྱ་ཡོད་པ་ལ་དགོངས་པའི་ཕྱིར། དེ་ལས་གཞན་
དུའམ་དེ་ལྟ་བུའི་དགག་བྱ་མེད་ན་སྡེ་སྣོད་འཛིན་པ་ཆད་པའི་རྒྱུ་དང་
ལྡན་པ་གནས་ནས་དབྱུ ང་ཡང་རུང་སྟེ། འོ ད་ལྡན་རྩ་བ་ལས།
སངས་རྒྱས་ཀྱི་བསྟན་པའི་ཀ་བར་གྱུར་པ་མདོ་སྡེ་འཛིན་པ་གང་ཡིན་
པ་དང་། དེ་བཞིན་དུ་གཞན་འདུལ་བ་དང་མ་མོ་འཛིན་པ་ཡང་
ཆད་པའི་རྒྱུ་དང་ལྡན་ན་ནན་ཏུར་གྱི་ཆོ་ག་བཞིན་དུ་སྤྱད་ནས་བསྐྲད་
པར་བྱའོ། །ཞེས་གསུངས་པའི་ཕྱིར། ཡང་ཁ་ཅིག གནས་ཀྱི་བླ་
མར་ལྷག་མ་བྱུང་ན་སྤྲོ་མགུ་དབྱུང་གསུམ་ཞུ་བའི་གྲོགས་ཀྱང་བྱེད་
དགོས་པར་གསུངས་པ་དང་། ཕྱིར་བཅོས་ཀྱི་གཞི་ལས། སྡེ་སྣོད་
འཛིན་པས་གཅིག་གི་མདུན་དུ་བཤགས་པས་ལྷག་མ་འདག་གོ །
ཞེས་གསུངས་པ་གཉིས་འགལ་ཞེ་ན། སྤོ་མགུ་མ་སྤྱད་ཀྱང་ཕྱིན་ཆད་
སྡོམ་སེམས་སོགས་ཕྱིར་བཅོས་ཀྱི་བསམ་པ་མཚན་ཉིད་པ་ངང་གིས་མི་
སྐྱེ་ན་སྤོ་མགུ་དབྱུང་གསུམ་དགོས་ལ། སྤོ་མགུ་སྤྱད་པ་ལ་མ་ལྟོས་



240 ༄༅ ། །གནའ་དཔེ་གཅེས་བསྡུས་དཔེ་ཚོགས།
པར་བསམ་པ་དེ་ལྟ་བུ་སྐྱེ་ན་སྤོ་མགུ་དབྱུང་གསུམ་མི་དགོས་པ་ལ་
དགོངས་པས་འདིར་མི་འགལ་ཏེ། བསམ་པས་ལྟུང་བ་ལས་ལྡང་གི་
ཆད་པའི་ལས་ཀྱིས་མ་ཡིན་ནོ། ། ཞེས་གསུངས་པའི་ཕྱིར། འདི་
དག་ལ་སྤྲོ་བྱ་མང་ཡང་ཡི་གེ་མང་དོགས་སོ། །
རབ་བྱུང་གི་ཡོ་བྱད་སྣོད་སྤྱད་ཀྱི་གཙོ་བོ་དག་ལས་ལྷག་མ་གཞི་
སྨད་དུ་འཆད་ལ། ཉེར་མཁོ་ལྷུང་བཟེད་དང་མཁར་གསིལ་དང་ཆུ་
ཚགས་གསུམ་ལས། དང་བོ་འཆད་པར། །རྩ་བར། ལྷུང་བཟེད་
མེད་པར་རབ་ཏུ་དབྱུང་བ་དང་བསྙེན་པར་རྫོགས་པར་མི་བྱའོ། །
ཞེས་པ་ནས་ཉེ་འཁོར་ཕྱག་དར་དང་ཆག་ཆག་བྱའོ། །ཞེས་པའི་བར་
བྱུང་། རུང་བ་ཚད་ལྡན་གྱི་སྒོ་ནས་རབ་བྱུང་གི་རྟགས་ཀྱི་གཙོ་བོར་
དམིགས་པའི་རིགས་གནས་ཀྱི་སྣོད་དེ། ལྷུང་བཟེད་ཀྱི་མཚན་ཉིད།
སྒྲ་བཤད་ཡོད་དེ། སྦྱིན་བདག་གི་ཟས་ལྷུང་བཟེད་པས་ན་དེ་ལྟར་
བརྗོད་པའི་ཕྱིར། ལྷུང་བཟེད་ལ་རུང་བ་ཚད་ལྡན་གྱིས་མ་ཁྱབ་ཀྱང་
རུང་བ་ཚད་ལྡན་དགོས་ཏེ། མི་རུང་བ་དང་ཚད་དང་མི་ལྡན་པ་
འཆང་མི་རུང་བའི་ཕྱིར། དང་བོ་ནི། ལྷུང་བཟེད་ལ་རྒྱུ་དང་
མདོག་དང་དབྱིབས་དང་དངོས་པོ་དང་ཆོ་གའི་སྒོ་ནས་རུང་བ་ལྔ་
དགོས་ལ། དང་བོ་རྒྱུའི་རུང་བས་ལྕགས་གང་རུང་གི་བསྡུས་པ་ལས་
བྱས་པ་དགོས་ཏེ། རྩ་བར། བྱིན་གྱིས་བརླབ་ཏུ་རུང་བ་ནི་རྣམ་པ་
གཉིས་ཏེ། ལྕགས་ལས་བྱས་པ་དང་ས་ལས་བྱས་པའོ། ། ཞེས་་་་་
གསུངས་པའི་ཕྱིར། འདིར་དོགས་གནས་འགའ་ཞིག་ཡོད་ཀྱང་་



༄༅། །རྗེ་ལྷ་མོའི་བློ་བཟང་ཚུལ་ཁྲིམས་རྒྱ་མཚོའི་འདུལ་བ། 241
སྔར་བྲིས་ཟིན། གཉིས་པ་མདོག་གི་རུང་བ་ནི། བྱ་རོག་གི་མིག་
ལྟར་ནག་པ་དང་། གསུམ་པ་དབྱིབས་ཀྱི་རུང་བ་ནི། སྒོ་ང་ཕྱེད་
བཀས་པ་ལྟར་ཟླུམ་པ་ཞིག་དགོས་ཀྱི་གྲུ་བཞི་དང་ཟུར་གསུམ་སོགས་
མི་རུང་བའི་ཕྱིར། བཞི་བ་ངོ་བོའི་སྒོ་ནས་རུང་བ་ནི། ལྷན་པ་ལྔ་
ཡན་ཆད་མ་ཕོག་ཅིང་། ལོངས་སྤྱད་བཟོད་དུ་ཡོད་པའོ། །ཞེས་
བཤད་དོ། །ལྔ་བ་ཆོ་གའི་སྒོ་ནས་རུང་བ་ནི། རྒྱུ་ངོ་བོ་སོགས་ཀྱིས་
རུང་བར་མ་ཟད་ཆོ་གས་བྱིན་གྱིས་བརླབ་ཏུ་རུང་བའོ། ། ལྷུང་བཟེད་
ལ་ཆོ་གས་བྱིན་གྱིས་བརླབ་ཏུ་རུང་བས་མ་ཁྱབ་སྟེ། འབྲེལ་མེད་
ལྷུང་བཟེད་ཡོད་པའི་ཕྱིར། གཉིས་པ་ནི། ཆུང་འབྲིང་ཆེ་གསུམ་
པོ་གང་རུང་གི་ཚད་དང་ལྡན་པ་དགོས་ཤིང་། དེ་ཡང་བོད་བྲེར་ཡ་
ཁྱོར་ཉེར་གཅིག་ཤོང་བ་དེའི་དྲུག་ཆ་དྲུག་ཕུལ་ཡིན་ཞིང་། བདུན་
ཆ་བདུན་ཕུལ་དུ་བཞག་པའི་ཕྱིར་ན་དེའི་སྒོ་ནས་བརྩི་ཚུལ་ཡོད་དེ།
ཡུལ་དབུས་མ་ག་དྷའི་བྲེ་གང་རེར་ཡ་ཁྱོར་བདུན་ཤོང་བས་དྲུག་ཕུལ་
ཡིན་ན་གཉིས་དང་། བདུན་ཕུལ་དོ་དང་ཁྱོར་བ་གང་ཤོང་བའི་
ཕྱིར། དེས་ན་འབྲས་གྲུས་མ་སྐམ་པོ་འཐུག་པོ་ཆེ་མ་ག་དྷའི་བྲེ་གང་བཙོ
ས་ན་སུམ་འཕེལ་དུ་བྱུང་བའི་འབྲས་ཆན་ལ་དྲུག་ཕུལ་དྲུག་ཡོད་པ་དེ་
དང་། ཚོད་མ་དྲུག་ཕུལ་དོ་ཁའི་ཆ་ནས་སྟོང་བ་དྲུག་ཕུལ་གང་སྟེ་
དྲུག་ཕུལ་དགུ་ཤོང་བ་ཕ་ཡི་ལྷུང་བཟེད་ཆུང་མ ཐ འོ། ། དེའི་ཉིས་
འགྱུར་དྲུག་ཕུལ་བཅོ་བརྒྱད་ཤོང་བ་ཆེ་ཚད་ཡིན་ཏེ། ཊིཀྐ་ལས།
འབྲས་འཐུག་པོ་ཆེ་མ་ག་དྷའི་བྲེའུ་ཆུང་དོ་བཙོས་པ་སྲན་ཚོད་དང་



242 ༄༅། །གནའ་དཔེ་གཅེས་བསྡུས་དཔེ་ཚོགས།
བཅས་ཚོད་མ་དང་བཅས་པ་བཟའ་བ་དང་རྗེས་སུ་མཐུན་པ་དེ་ཤོང་
ཞིང་ཆུང་བའི་ལྷུང་བཟེད་གང་ཡིན་པ་དེ་ནི་ལྷུང་བཟེད་ཆེན་པོའི་
ཚད་ཡིན་ནོ། །ཞེས་གསུངས་པའི་ཕྱིར། ཚོད་མ་དང་སྲན་ཚོད་ཀྱི་
ཁྱད་ པར་ ནི། རྣམ་ ཊཱིཀ་ ལས། ཚོད་ མ་ ནི་ གཤེར་ ཚོད་ དང༌།
སྲན་ཚོད་ནི་སྐམ་ཚོད་དུ་བཤད་ཅིང་། དེ་ལས་གཞན་པའི་བཤད་
ཚུལ་ཡང་ཡོད་དོ། ། ཊཱིཀྐ་ལས། ཚོད་མ་འབྲས་ཆན་སྤགས་ནུས་
ཙམ་ལས་མི་ལྷག་པར་བཤད་ལ། བམ་ལྔ་ལས་དེའི་རྐྱེན་གྱི་ཚོད་མ་
དང་བཅས་པ་ཞེས་པ་ཙམ་ལས་ཕུལ་གྲངས་གསལ་བར་མ་བཤད་
ཀྱང་། རྒྱ་འདུལ་འཛིན་གྱིས། འགྲེལ་ཆུང་དུ་འབྲས་ཆན་གྱི་སུམ་
ཆ་ཞེས་བཤད་པས་དྲུག་ཕུལ་གསུམ་ལྟ་བུའོ། ། ཞེས་གསུངས་པ་ལྟར་
འཐད་དེ། མཚོ་ཊཱིཀ་རིན་འཕྲེང་སོགས་ལས་དེ་འཐད་ལྡན་མཛད་
པའི་ཕྱིར། འོན་ཀྱང་ད་ལྟའི་འགྲེལ་ཆུང་ན་དེ་མེད་ཀྱང་ཡི་གེ་ཆད་
དམ་དཔྱད། སྔ་མ་དྲུག་ཕུལ་དགུ་ཙམ་ཤོང་བ་དགེ་སློང་མ་ཡི་ལྟུང་
བཟེད་ཆེ་ཚད་ཡིན་ཏེ། དགེ་སློང་མའི་རྣམ་འབྱེད་ལས། དགེ་
སློང་མའི་ལྷུང་བཟེད་ཆེན་པོ་ནི་ཡུལ་མ་ག་དྷའི་བྲེའུ་ཆུང་གང་ངོ༌། །
ཆུང་ངུ་ནི་བྲེའུ་ཆུང་ཕྱེད་དོ། །དེའི་བར་ནི་བར་མའོ། །ཞེས་གསུངས་
པའི་ཕྱིར། ཁྱབ་སྟེ། དེ་ནི་འབྲས་སྐམ་པོ་བྲེ་གང་བཙོས་པའི་
འབྲས་ཆན་བྲེའུ་ཆུང་གསུམ་ཤོང་བའི་དོན་ཡིན་པའི་ཕྱིར། བློ་གྲོས་
ལེགས་བཟང་གིས། དགེ་སློང་མ་རང་གི་མཐེ་བོའི་ལྟོ་གང་གི་ལྷག་
མར་དགེ་སློང་མ་རང་གི་ནང་གཅིག་འགྲངས་ཙམ་གྱི་ལྟོ་ཤོང་བ་ཆུང་



༄༅། །རྗེ་ལྷ་མོའི་བློ་བཟང་ཚུལ་ཁྲིམས་རྒྱ་མཚོའི་འདུལ་བ།
243
ཚད་དུ་གསུངས་པ་ལྟར་ཡིན་ཏེ། ཊཱིཀྐ་ལས། དགེ་སློང་མ་རྣམས་
ཀྱི་ལྷུང་བཟེད་ཆུང་ངུ་ནི་འགྲངས་པ་ཙམ་ཤོང་བ་ཡིན་ནོ། ། ཞེས་་
གསུངས་པའི་ཕྱིར། མཚོ་ཊཱིཀ་ལས་མའི་ལྷུང་བཟེད་ཆེ་ཚད་ཀྱི་ཕྱེད་
དུ་བཤད་པ་ལྟར་ཡང་རུང་སྟེ། རྣམ་འབྱེད་ཀྱི་ལུང་སྔར་དྲངས་པ་
དེའི་ཕྱིར། ལྷུང་བཟེད་སྔར་ནས་རབ་བྱུང་སྡེ་ལྔ་ཀུན་ལ་ཡོད་པའི་
ཕྱིར་ན་གླེང་གཞི་མེད་ལ། སྦོམ་དགའ་མོས། ལྷུང་བཟེད་ཀྱི་ནང་
དུ་ཚོང་དཔོན་གྱི་ཆུང་མའི་བུ་ཆུང་གི་རོ་བཅུག་སྟེ་དོར་བ་ལ་བརྟེན་
ནས་དགེ་སློང་མ་རྣམས་ཀྱིས་ཕའི་ལྷུང་བཟེད་ཆུང་ཚད་ལས་ལྷག་པ་
འཆང་མི་རུང་བའི་རྗེས་བཅས་མཛད་པ་དེ་དགེ་སློང་མས་ཕའི་ལྷུང་
བཟེད་ཆུང་ངུ་ལས་ལྷག་པ་འཆང་མི་རུང་པ འི་གླེང་ག ཞི་ཡིན་གྱི།
དགེ་སློང་མའི་ལྷུང་བཟེད་ཀྱི་གླེང་གཞི་མིན་ནོ། ། དབུས་འགྱུར་་་་
འཆང་དམ་མ་ག་དྷའི་གསེར་ཞོ་བརྒྱུད་ལ་ཡུལ་མ་ག་དྷ་དེའི་སྲང་གཅི
ག་འབྲས་སྐམ་པོ་མ་ག་དྷ་དེའི་སྲུང་བཅུ་དྲུག་ལ་མག་དྷ་དེ་ཡི་བྲེའུ་ཆུང་
གང་གི་ཚད་ཡོད་ལ། །དེ་ལ་བོད་སྲང་སུམ་ཅུ་རྩ་གཉིས་ཡོད་པས་དེ་
དག་དཔྱད་པའི་གཞིར་བྱས་ཏེ་ལྷུང་བཟེད་ཆེ་འབྲིང་ཆུང་ངུ་བཅུའི་
ནང་དུ་བྲེ་ཕུལ་སོགས་གྲངས་དུ་ཤོང་རེའུ་མིག་ཏུ་བཀོད་པའི་སྟེང་
ནས་ངེས་པར་དཔྱད་པར་བྱོས་ཤིག
སྐྱེད་ཚལ་མཁན་པོའི་ལུང་རིགས་གཏེར་མཛོད་ལས། བོད་
ཀྱི་དྲུག་ཕུལ་དང་བདུན་ཕུལ་ཞེས་བཤད་པ་ཡང༌། དཔལ་ལྡན་ས་
སྐྱའི་གསེར་བྲེ་དང་། རྒྱལ་བརྒྱུད་དྲི་མ་མེད་པ་བཞུགས་པའི་ཕོ་



244 ༄༅ ། །གནའ་དཔེ་གཅེས་བསྡུས་དཔེ་ཚོགས།
བྲང་མངའ་རིས་རྫོང་ཁའི་གསེར་བྲེའི་དབང་དུ་བྱས་པར་མངོན་ཏེ།
ཞེས་པ་ལྟར་བོད་བྲེ་ནི་དེ་གཉིས་ཅི་རིགས་ཀྱི་དབང་དུ་བྱས་ནས་བརྩི་
དགོས་ཤིང༌། ཡ་ཁྱོར་ནི། བདེ་ལེགས་ ཉི་ མའི་འདུལ་བ་ལས།
གཉིས་པ་གྲུབ་སྟེ། ཚེ་ལོ་བརྒྱ་བའི་དུས་ཀྱི་འཛམ་བུ་གླིང་གི་མི་ནར་
སོན་པ་གཅིག་གི་ཡ་ཁྱོར་ཉི་ཤུ་རྩ་གཅིག་ལ་བོད་བྲེ་གང་དང༌། ཞེས་
པ་ལྟར་འཐད་དེ་གཞན་དུ་ན་ཆོས་གོས་ལྟར་རང་རང་གི་ཕུལ་གྲོངས་
ཀྱིས་བརྩི་དགོས་པར་ཐལ་བའི་ཕྱིར་རོ། །མཐེ་བོའི་ལྟོ་གང་ཞེས་པ་
གངས་ཅན་གྱི་འདུལ་འཛིན་ཕལ་ཆེར་ལ་མཐེ་བོའི་སྲིད་ཚད་དུ་གྲགས་
ཀྱང་མི་འཐད་དེ། རྣམ་འབྱེད་འགྲེལ་ལས། མཐེ་བོའི་ལྟོ་གང་
ཞེས་བྱ་སྟེ། མཐེ་བོང་གི་ཞེང་ཚད་ཀྱི་སོར་གཅིག་གི་ཚད་དོ། །ཞེས་
སོགས་འདུལ་གཞུང་དྲུག་དང་འགལ་བའི་ཕྱིར་ཏེ། མཚོ་ཊཱིཀ་ལས།
དེ་ལྟར་མིན་ཏེ་སྒྲུབ་བྱེད་མེད་པའི་ཕྱིར་དང་། འདུལ་བའི་གཞུང་
ལུགས་དྲུག་དང་འགལ་བའི་ཕྱིར་རོ། ། ཞེས་པ་ལྟར་ལུང་རྣམས་་་་་
མཐའ་དཔྱོད་དང་མཚོ་ཊཱིཀ་ཏུ་གསལ་བའི་ཕྱིར། བུ་སྟོན་ཐམས་
ཅད་མཁྱེན་པའི་ལས་ཊཱིཀ་ཆེན་མོ་ལས། འབྲས་འཐུག་པོ་ཆེ་བཙོས་
པས་ཆན་སུམ་འགྱུར་དུ་འགྱུར་བས། དེ་སུམ་འགྱུར་ལ་བྲེ་ལྔ་་་་
འབྱུང་། ཚོད་མའི་ཚད་ཇི་ཙམ་གྱིས་འབྲས་ཆན་སྤགས་ནུས་པ་ཙམ་
ཞེས་པ་མ་གཏོགས་ཚད་གསལ་བར་གསུངས་པ་མི་སྣང་ཡང་། ཚོད་
མ་འབྲས་ཆན་གྱི་བཞི་ཆ་ཡིན་ཞེས་གྲགས་པ་དང་བསྟུན་ན་བྲེ་གང་
དང་སུམ་གཉིས། མཐེ་བོའི་ལྟོ་གང་གི་གོ་ས་ལ་བྲེ་བཞི་གསུམ་་་་་



༄༅། །རྗེ་ལྷ་མོའི་བློ་བཟང་ཚུལ་ཁྲིམས་རྒྱ་མཚོའི་འདུལ་བ། 245་
ཐམས་ཅད་སྡོམ་ན་བྲེ་བདུན་དང་ལྔ་ཕུལ་དོ་འབྱུང་གིན་སྣང་བས་དེ་
ཙམ་ཤོང་བ་ལྷུང་བཟེད་ཐ་ཚད་དོ། །དེའི་ཉིས་འགྱུར་རབ་ཚད་དོ། །
འབྲིང་དེའི་བར་ཡིན་ལ། རྒྱ་གར་གྱི་བྲེའུ་ཆུང་གསུམ་ལ་བོད་ཀྱི་བྲེ་
གང་འབྱུང་ཞེས་བཤད་དེ། རྒྱལ་བློན་དུས་ཀྱི་བྲེ་ཆེ་བར་ཡོད་པར་
སྣང་ངོ༌། །ཞེས་ལྷུང་བཟེད་ཆུང་ཚད་ཀྱི་ནང་དུ་བོད་བྲེ་བདུན་ཤོང་
བར་བཤད་པ་མི་འཐད་དེ། འབྲས་ཆན་བྲེ་ཕྱེད་དང་ལྔ་ཚོད་མ་
དང་བཅས་པ་ཤོང་བའི་ལྷུང་བཟེད་གསུམ་སྦྱིན་བདག་གཅིག་ལས་
དུས་གཅིག་ལ་ལེན་རུང་བ་གང་ཞིག དེ་ལས་ལྷག་མི་རུང་བའི་ཕྱིར་
ཏེ། བམ་ལྔ་ལས། ལྷུང་བཟེད་འབྲིང་པོ་གསུམ་གྱི་ཚད་ཀྱི་འབྲས་
ཆན་བྲེ་ཕྱེད་དང་ལྔ་བ་ནི་འབྲས་འཐུག་པོ་ཆེ་གྲུས་མ་སྐམ་པོ་མ་ག་དྷའི་
བྲེའུ་ཆུང་ཕྱེད་ལྔ་ཡོད་དེ། དེ་མན་ཅི་འདོད་བླང་བར་བྱའོ། ། དེ་
ལས་ལྷག་པར་ལེན་ན་ལྟུང་བྱེད་དུ་འགྱུར་ཏེ། ཞེས་གསུངས་པའི་
ཕྱིར། གཞུང་དམ་པ་ལས། ལྷུང་བཟེད་ཚོལ་ལ་གདོད་རབ་ཏུ་
བྱུང་ཞིག གལ་ཏེ་མ་འབྱོར་ན་བདག་གི་ལྷུང་བཟེད་ཆུང་ངུ་བྱིན་
ཅིག ཅེས་དང་། བསྡུས་པ་ལས་ཀྱང༌། ལྷུང་བཟེད་མེད་པར་
དགེ་ཚུལ་མི་བྱའོ། །ཡང་ན་ལྷུང་བཟེད་ཆུང་ངུའམ་ཁ་ཕོར་སྦྱིན་པར་
བྱའོ། །ཞེས་བཤད་ཀྱང་མི་འཐད་དེ། རྩ་བར། ཆུང་ངུ་དང་ཆེན་
པོ་ དང༌ སྐྱ་ བོས་ ཀྱང་ མི་ བྱའོ། ། ཞེས་ གསུངས་ པའི་ ཕྱིར་ དང༌།
གཞུང་བླ་མ་ཁ་ཆེའི་དགེ་སློང་གི་བློ་ནས་བྲིས་པ་ཡིན་པས་མདོ་རྩ་དང་
མི་མཐུན་ན་གཙོ་བོར་མི་བཟུང་ངོ༌། །ཞེས་མཚོ་ཊཱིཀ་ལས་སོ། ། འོ་ན་



246 ༄༅། །གནའ་དཔེ་གཅེས་བསྡུས་དཔེ་ཚོགས།
ཊཱིཀྐ་ལས། ལྷུང་བཟེད་མེད་ན་རབ་ཏུ་དབྱུང་བར་བྱ་བ་ཡི་བསྙེན་
པར་རྫོགས་པར་མི་བྱའོ། ། ཞེས་གསུངས་པ་ཅི་ཞེ་ན། དེ་ནི་ལྷུང་
བཟེད་མེད་ཀྱང་རབ་བྱུང་ཉེས་མེད་འཆགས་ལ་བསྙེན་རྫོགས་ཉེས་
མེད་མི་ཆགས་པའི་དོན་ནོ། །ཀློང་རྡོལ་རིན་པོ་ཆེས་བསྲོ་གང་རྒྱ་མའི་
ཚ་ཐབ་ལྟ་བུ་ལ་བཤད་པ་མི་འཐད་དེ། རྩ་བ་དང་ཕྲན་ཚེགས་་་
སོགས་དང་འགལ་བའི་ཕྱིར། བྱང་ཆུབ་ཤིང་གི་ལོ་མ་དང་པ་ཏ་
ལའི་ལོ་མ་དོན་གཅིག་པར་འགྲེལ་ཆུང་ལས་སོ། །
གཉིས་པ་མཁར་གསིལ་འཆད་པར། རྩ་བར། གལ་ཏེ་་་
བསོད་ སྙོམས་ པ་ ཞིག་ ཡིན་ ན་ བསིལ་ བྱེད་ ཀྱང་ ངོ༌། ། ཞེས་ བྱུང་།
མཁར་གསིལ་ལ་དབྱེ་ན་བཞི་ཡོད་དེ། འ ད ས་པའི་སངས་རྒྱས་
ལུགས་ཀྱི་རྭ་གཅིག་པ། མ་འོངས་བྱམས་པའི་ལུགས་ཀྱི་རྭ་གཉིས་པ།
ད་ལྟའི་སངས་རྒྱས་ཤཱཀ་ཐུབ་ལུགས་ཀྱི་རྭ་བཞི་བ། གསུམ་ཀའི་
ལུགས་ཀྱི་རྭ་དྲུག་མ་སྟེ་བཞི་ཡོད་པར་བཀའ་གདམས་གླེགས་བམ་ལས་
གསུངས་པའི་ཕྱིར། དེའི་ཚད་དབྱིབས་ ཡོད་དེ། བྱང་ལག་་་་་
བདུན་མཚོན་བྱེད་སྨད་གཞོག་ཟུར་བདུན་ལྕགས་ལས་བྱས་པ་སྦུབས་
ཅན། དེའི་སྨད་ཀྱི་ཆར་ངན་སོང་གི་སྒོ་གཅོད་པ་མཚོན་བྱེད་ལྕགས་
ཀྱི་མདུད་པས་བཀག་པ། བར་དུ་ལུས་སེམས་དྲང་པོའམ་གཡོ་མེད་
པའི་ལས་སུ་རུང་བའི་རང་བཞིན་མཚོན་བྱེད་གསོམ་ཤིང་དབུས་སྦོམ་
པ་དང་། སྟོད་གཞོག་འཕགས་ལམ་ཡན་ལག་བརྒྱད་མཚོན་བྱེད་
ཟུར་བརྒྱད་པ། སྨད་དུ་ཁོང་སྟོང་དང་རྩེ་མོར་བདེན་བཞི་མཚོན་
་་་་



༄༅། །རྗེ་ལྷ་མོའི་བློ་བཟང་ཚུལ་ཁྲིམས་རྒྱ་མཚོའི་འདུལ་བ། 247
བྱེད་ཀྱི་རྭ་བཞི། ཆོས་གཟུགས་ཀྱི་སྐུ་གཉིས་མཚོན་བྱེད་བྱང་ཆུབ་
མཆོད་རྟེན་གཉིས། གསུང་རབ་ཡན་ལག་བཅུ་གཉིས་མཚོན་བྱེད་
རྭ་རེ་དེ་ལ་ཨ་ལོང་གསུམ་གསུམ་སྟེ་བཅུ་གཉིས། སྟེང་དུ་ངན་སོང་
ལས་འདྲེན་པ་མཚོན་བྱེད་ལྕགས་ཀྱུ་དང་བཅས་པའོ། །ཆོས་འཁོར་
མཚོན་བྱེད་འཁོར་ལོ་གསུམ་བརྩེགས་པ་ཡང་ཡོད་ལ། མཚོན་ཚུལ་
ནི། ཡང་དག་པའི་ངག་ལས་ཀྱི་མཐའ་འཚོ་བ་གསུམ་ཚུལ་ཁྲིམས་
ཡིན་པས་རྟེན་པའི་ལྟེ་བ་དང༌། ཡང་དག་པའི་རྟོགས་པ་རྩོལ་བ་
དྲན་པ་ལྟ་བ་བཞི་ཤེས་རབ་ཀྱི་བསླབ་པའི་ནང་དུ་འདུ་བས་གཅོད་
བྱེད་ཀྱི་རྩིབས་དང་། ཏིང་ངེ་འཛིན་སྡུད་པའི་མུ་ཁྱུད་ལ་སྦྱར་བ་
ལྟར་འཐད་ཀྱི། བསོད་གྲགས་པ་དང་རྗེ་བཙུན་པའི་སྤྱི་དོན་རོལ་
མཚོ་ལས། དྲན་པ་མུ་ཁྱུད་ལ་སྦྱར་བ་མཛོད་རང་འགྲེལ་དང་། བློ་
གྲོས་མི་ཟད་པའི་མདོ་འགྲེལ་དང་འགལ་ལ། གསེར་འཕྲེང་དུ་དྲན་
པ་ཆད་འདུག་གོ། མཁར་གསིལ་དུ་མ་བུ་གསུམ་གྱིས་བསླབ་པ་གསུ
མ་མཚོན་ཞིང༌། འདི་དག་བཀའ་གདམས་ཕ་ཆོས་ལས་འབྱུང་བས་
དེར་བལྟ་བར་བྱ་ཞིང་། མཁར་གསིལ་གྱི་དབྱེ་བ་བཞི་གསུངས་པ་
ཕལ་ཆེན་སྡེ་བའི་ལུགས་སུ་ མཐའ་དཔྱོད་ལས་གསུངས་སོ། ། སྒྲ་་་
བཤད་ཡོད་དེ། མཁར་བ་ནི་དབྱུག་པ་དང༌། སྒྲ་སིལ་སིལ་བྱེད་
པས་ན་མཁར་གསིལ་ཞེས་བརྗོད་པའི་ཕྱིར། །
གསུམ་པ་ཆུ་ཚགས་ལ་རྣམ་པ་ལྔ་ཡོད་དེ། སྣོད་ཀྱི་ཁར་ཤིང་
རིང་བོ་གསུམ་མདུང་ཁྱིམ་ལྟར་བཙུགས་པའི་དབུས་ནས་ཕྱོགས་་་་་
་་



248 ༄༅ ། །གནའ་དཔེ་གཅེས་བསྡུས་དཔེ་ཚོགས། །
ཕྱོགས་སུ་ཐ་གུས་བཏགས་པའི་སྤྱད་ཚགས། བུམ་པ་ཁ་བོ་ཆེ་ལྟ་
བུའི་བུམ་ཚགས། ཟོ་བ་ལྟ་བུའི་ཁ་རས་ཀྱིས་གཡོགས་པའི་རིལ་བ་
ཞབས་ཚགས་ ཅན། རས་ཀྱི་ཁུག་མ་ཁ་ཞབས་གཉིས་སུ་ ཐ་གུས་
བཏགས་པའི་བསལ་ཚགས་དང༌། དེང་སང་ལག་ལེན་བྱེད་པའི་ཆུ་
ཚགས་གྲུ་གསུམ་དང་ལྔ་ཡོད་པ་དཔེ་རིས་སྟེང་ནས་ངེས་པར་བྱའོ། །
གཉིས་པ་མཆོག་ཕྲན་ཚེགས་ནས་བཤད་ཚུལ་ནི། རྩ་བར།
ལོ་ཚིགས་མི་ཤེས་ན་མཚན་གྱི་ཉེ་འཁོར་དུ་ཞེས་པ་ནས། དགེ་སྦྱོང་
དུ་བྱེད་པའི་བར་སྐབས་སུའོ། ། ཞེས་པའི་བར་བྱུང་། དེ་ཡང་དགེ་
བསྙེན་མ། རབ་བྱུང་མ། དགེ་ཚུལ་མའི་ཆོ་ག་གསུམ་ཕ་དང་འདྲ་
བ་དང་། དགེ་སློབ་མ་དང་། ཚངས་སྤྱོད་ཉེར་གནས་ཏེ་བུད་མེད་
ཀྱི་བསླབ་ཚིགས་གཉིས་པོ་ག སོལ་གཉིས་ཀྱི་ལས་ཀྱིས་སྟེར་ཞིང་།
ཉེས་མེད་ཕུན་ཚོགས་ཀྱི་དགེ་སློང་མ་སྒྲུབ་པ་ལ་ལོ་བཅུ་གཉིས་སམ་ཉི་
ཤུ་ལོན་ཞིང་། དགེ་བསྙེན་ནས་ཚངས་སྤྱོད་ཉེར་གནས་ཀྱི་བར་སྔོན་
དུ་བཏང་སྟེ། སྣམ་སྦྱར་བླ་གོས་མཐང་གོས་ཤིང་ང་དཔུང་བཅད་
རྡུལ་གཟན་ཏེ་ཆོས་གོས་ལྔ། གདིང་ལྷུང་ཆུ་ཚགས་རྣམས་ཚངས་
སྤྱོད་ཀྱི་དུས་སུ་སྟེར་དགོས་ཤིང་། དེ་ནས་ཤཱ་ཏམ་གྱི་སྡོམ་ལས།
གཉིས་ལ་གསོལ་དང་གསོལ་བ་དང༌། །དྲི་དང་ལས་དང་གྲིབ་ཚོད་
དང་། ཞེས་གསུངས་པ་ལྟར། དགེ་འདུན་སྡེ་གཉིས་ལ་བསྙེན་
རྫོགས་ཀྱི་གསོལ་འདེབས་དང༌། སྡེ་གཉིས་ཀྱི་ནང་དུ་བར་ཆད་དྲི་
བའི་གསོལ་བ་འབའ་ཞིག་པའི་ལས་དང་། ནང་དུ་བར་ཆད་དྲི་བ་



༄༅། །རྗེ་ལྷ་མོའི་བློ་བཟང་ཚུལ་ཁྲིམས་རྒྱ་མཚོའི་འདུལ་བ། 249
དང་། དངོས་གཞི་གསོལ་བཞིའི་ལས་ཕའི་ལས་སློབ་ཁོ་ནས་བརྗོད་
དེ་བསྙེན་པར་རྫོགས་ཤིང་། མཇུག་དུས་གོ་དང་གདམས་ངག་་་་
བརྗོད་པ་སྔར་ལྟར་ཡིན་པའི་ཕྱིར། དགེ་སློབ་མ་མཚན་གྱུར་པའི་
དགེ་ཚུལ་གྱི་རྒྱུད་ལ་སྔར་གྱི་དགེ་ཚུལ་གྱི་སྡོམ་པའི་རྒྱུན་དུ་གྱུར་པའི་
དགེ་ཚུལ་གྱི་སྡོམ་པ་དང༌། དགེ་སློབ་མའི་སྡོམ་པའི་རྒྱུན་དུ་གྱུར་
པའི་དགེ་ཚུལ་གྱི་སྡོམ་པ་དང་རྒྱུན་གཉིས་ཡོད་དམ་སྙམ་སྟེ། སྡོམ་
པ་སྔ་ཕྱི་གནས་འགྱུར་མི་བཞེད་པའི་ཕྱིར། འོན་ཀྱང་མཚོ་ཊཱིཀ་ལས།
སྔར་གྱི་དགེ་ཚུལ་གྱི་སྡོམ་པ་དགེ་སློབ་མའི་སྡོམ་པ་དང༌། དགེ་སློབ་
མའི་སྡོམ་པ་དེ་མཚན་གྱུར་པའི་དགེ་ཚུལ་གྱི་སྡོམ་པར་གནས་གྱུར་
པའི་ཕྱིར་ན། དེའི་རྒྱུད་ལ་དགེ་ཚུལ་གྱི་སྡོམ་པ་རྒྱུན་མི་འདྲ་བ་་
གཉིས་མེད་པར་གསུངས་པ་སོགས་ཀྱིས་དཔྱད། བོད་སྔ་རབས་པ་
རྣམས་ལ་མདོ་རྩ་བའི་སྟོད་སྨད་བར་གསུམ་དུ་དཀའ་བའི་གནས་ཆེན་
པོ་གསུམ་ཡོད་པར་གྲགས་པ་ལས། སྟོད་ན་ཞུ་བའི་སྐབས་ཀྱི་རྩ་
བར། སྐྱེ་བའི་ཚེ་ཉིད་ན་ཕུལ་ལམ། ཉམས་ན་མི་སྐྱེའོ། ། ཞེས་
པའི་མདོ་འདིའི་དོན་འཆད་དཀའ་ཞེས་གྲགས་ཏེ་སྐྱེ་བའི་ཚེ་ཞེས་བ་
སྐྱེ་ཁའི་ཚེ་ལ་བསམས་ནས་སྐྱེ་ཁའི་ཚེའམ་དངོས་རྒྱུའི་དུས་སུ་འབྲས་
བུ་དེ་སྐྱེ་བ་ལ་གང་གིས་ ཀྱང་ གེགས་བྱེད་མི་ནུས་ཏེ། ཊཱིཀྐ་ལས།
དེ་ལ་ནི་སྐྱེ་བའི་ཕྱིར་གང་གིས་ཀྱང་གེགས་བྱ་བར་མི་ནུས་སོ། ། ཞེས་
དང་། དཔལ་ཆོས་ཀྱི་གྲགས་པས། མ་ཚང་མེད་རྒྱུ་དེ་ལ་ནི། །
འབྲས་བུ་གང་གིས་བཟློག་པར་ནུས། །ཞེས་གསུངས་པའི་ཕྱིར་ཟེར་



250 ༄༅། །གནའ་དཔེ་གཅེས་བསྡུས་དཔེ་ཚོགས། །
བ་མི་འཐད་དེ། སྐྱེ་བའི་ཚེ་ཉིད་ན་ཞེས་པ་སྐྱེ་ཁའི་ཚེ་ལ་མི་བྱེད་པའི་
ཕྱིར་ཏེ། ཊཱིཀྐ་ལས། སྐད་ཅིག་དུ་མས་བར་དུ་ཆོད་པ་སྐྱེ་བའི་ཚེ་
ཉིད་ཅེས་བྱའོ། །ཞེས་གསུངས་པའི་ཕྱིར། དེས་ན་སྡོམ་པ་སྐྱེ་བ་ལ་
མངོན་དུ་ཕྱོགས་པའི་ཚེའམ་སྡོམ་པ་སྐྱེ་བ་ལ་སྐད་ཅིག་དུ་མས་བར་
ཆོད་པའི་ལེན་པའི་ཚེ་ལེན་སེམས་ལོག་པ་ནི་འདིའི་ཕུལ་བ་ཡིན་ཏེ།
མཚོ་ཊཱིཀ་ལས། སྡོམ་པ་ལེན་སེམས་ལོག་པའོ། །ཞེས་དང་། ལུང་
སིལ་བུ་ལས། བསྙེན་པར་རྫོགས་ཟིན་ཀྱང་བསླབ་པ་ཕུལ་བ་བསྙེན་
པར་མ་རྫོགས་པ་ཞེས་བྱ་ན། བསྙེན་པར་རྫོགས་པར་བྱེད་པའི་ཚེ་
ལྟ་ཅི་སྨོས། ཞེས་གསུངས་པའི་ཕྱིར། སྔར་གྱི་དུས་དེའི་ཚེ་སྡོམ་པ་
ལེན་པ་བོ་ལ་མཚན་གཉིས་གཅིག་ཆར་བྱུང་བས་སྡོམ་པའི་རྟེན་ཉམས་
པ་ ནི་ འདིའི་ ཉམས་ པ་ ཡིན་ པས་ སྡོམ་ པ་ མི་ སྐྱེ་ སྟེ། ཊཱིཀྐ་ ལས།
མཚན་གཉིས་སྐྱེས་པ་ལ་སོགས་པའི་སྐྱོན་གྱིས་ཉམས་ན། ཞེས་་
སོ། ། །
གསུམ་པ་སྤང་བྱ་ཤེས་པའི་སྒོ་ནས་སྲུང་ཚུལ་ལ། སྡེ་ལྔ་སོ་
སོའི་རྣམ་བཞག་དང་། ཞུ་བ་སྤྱིར་བསྟན་པ་གཉིས། དང་བོར་
དགེ་སློང་ཕའི་སྡེ་ལྔ་བཤད་པ་དང༌། དགེ་སློང་མའི་སྡེ་ལྔ་བཤད་པ་
གཉིས། དེའི་དང་བོར་ཡང་རྣམ་འབྱེད་གཉིས་ཀའི་ཐུན་མོང་བ་
བསླབ་པ་འབུལ་བའི་ཆོ་ག་བཤད་པ་དང་། ལྟུང་བ་སྡེ་ལྔ་བཤད་པ་
དངོས་གཉིས། དང་བོ་འཆད་པར། རྩ་བར། རང་བཞིན་
ཉམས་པས་བྱས་པ་ཉིད་ནི་ཕུལ་བ་ཉིད་ཡིན་ནོ། ། ཞེས་སོགས་བྱུང་།



༄༅། །རྗེ་ལྷ་མོའི་བློ་བཟང་ཚུལ་ཁྲིམས་རྒྱ་མཚོའི་འདུལ་བ། 251
བསླབ་པ་འབུལ་ཡུལ་ལ། མི་ཡིན་པ། སྨྲ་ཤེས་པ། དོན་གོ་བ།
ཤེས་པ་རང་བཞིན་ཏུ་གནས་པ། མ་ནིང་མཚན་གཉིས་མ་ཡིན་པ་
སྟེ་ཐ་སྙད་ལྔ་དང་ལྡན་པ་དགོས་ཏེ། ལྐུགས་པ་ལ་མ་ཡིན། མི་མ་
ཡིན་པའི་འགྲོ་བ་པ་ལ་མ་ཡིན། མ་གོ་བ་ཉིད་ལ་མ་ཡིན། དེ་ལ་མ་
ཡིན་ནོ། ། ཞེས་དང་། བམ་ལྔ་ལས། ལྷ་དང་སྤྲུལ་བ་དང་དུད་
འགྲོ་དང་གཟུགས་བརྙན་ལ་སོགས་པ་མི་མ་ཡིན་པའི་འགྲོ་བ་ལ་ཕུལ་
ན་ཕུལ་བ་ཉིད་མ་ཡིན་ནོ། ། ཞེས་གསུངས་པའི་ཕྱིར། དེ་ཡང་ཐ་
སྙད་ལྔ་ལྡན་གྱི་སྟེང་དུ་ལུས་ཐ་མལ་དུ་གནས་པ་དང༌། བདག་ལས་
ཐ་དད་པ་གཉིས་ཏེ་ཆོས་བདུན་ལྡན་དགོས་པར་མཚོ་ཊཱིཀ་ལས་སོ། །
ཅིས་ཀྱང་སྲུང་མ་ནུས་ན་བསླབ་པ་ཕུལ་བ་ལ་སྔར་བསྲུངས་པའི་ཕན་
ཡོན་དང་། ད་ལྟ་ལྟུང་བ་མི་འབྱུང་བ་དང་། ཕྱིས་སྡོམ་པ་བླང་ན་
སྐྱེ་བ་སྟེ་དུས་གསུམ་གྱི་དགོས་པ་གསུམ་ཡོད་ལ། གང་གིས་འབུལ་
བའི་རྟེན་ནི། ལུས་ཐ་མལ་དུ་གནས་པ་དང་། ཤེས་པ་རང་བཞིན་
དུ་གནས་པ་དང༌། ཞེ་ནས་འབུལ་བར་འདོད་པ་གསུམ་ལྡན་ངེས་
པར་དགོས་སོ། །བསླབ་པ་འབུལ་ལོ་ཞེས་པ་ལྟ་བུ་དངོས་པོ་འབུལ་བ་
དང་། དཀོན་མཆོག་གསུམ་འབུལ་ལོ་ཞེས་པ་ལྟ་བུ་རྟེན་འབུལ་བ་ད
ང་། མཁན་པོ་དང་སློབ་དཔོན་འབུལ་ལོ་ཞེས་པ་ལྟ་བུ་བདག་རྐྱེན་
འབུལ་བ་དང༌། མཚམས་མེད་པ་ལྔ་བྱུང་བ་དང༌། རྩ་བའི་ལྟུང་
བ་བཞི་བྱུང་བ་དང་། ཟ་མ་མ་ནིང་སོགས་སུ་བཟུང་དུ་གསོལ་ཞེས་
པ་ལྟ་བུ་སོ་ཐར་གྱི་སྡོམ་པའི་མི་མཐུན་ཕྱོགས་ཁས་བླངས་པའི་སྒོ་ནས་



252
༄༅། །གནའ་དཔེ་གཅེས་བསྡུས་དཔེ་ཚོགས།
འབུལ་ཚུལ་བཞི་ཡོད་ལ། འདིར་བསྟན་ཕུལ་ཉམས་གཉིས་ཀྱི་ཁྱད་
པར་ཡོད་དེ། ལུས་ངག་གི་རིག་བྱེད་ཅི་རིགས་ཀྱི་སྒོ་ནས་ཕུལ་བ་
དངོས་སུ་གོ་བར་བྱེད་པ་དེ་ཕུལ་བ་དང་། ལུས་ངག་གི་རིག་བྱེད་ཅི་
རིགས་ཀྱིས་བརྒྱུད་པའི་སྒོ་ནས་བསླབ་པ་ཕུལ་བ་གོ་བར་བྱེད་པ་དེ།
བསླབ་པ་ཉམས་པའི་དོན་དུ་བཤད་དོ། །ཁ་ཅིག་གིས། ངག་གིས་
འབུལ་དགོས་ཏེ། རྩ་བར། འབུལ་བའི་ཚིག་ངག་ཡིན་ནོ། །ཞེས་
དང༌། མ་མོ་ལས། སྤྲིངས་ཡིག་དང་། ལག་བརྡས་བསླབ་པ་
འབུལ་ན་ཡང་བསླབ་པ་མ་ཕུལ་བ་ཞེས་བྱའོ། ། ཞེས་གསུངས་པའི་
ཕྱིར་ཞེ་ན་མི་འཐད་དེ། རང་གི་རྣམ་བཤད་ལས། ལུས་ཀྱི་རྣམ་
པར་རིག་བྱེད་ལས་ཀྱང་བསླབ་པ་ ཕུལ་ བར་འགྱུར། ཞེས་དང༌།
འོད་ལྡན་ལས། གོ་བར་བྱེད་པ་ཐམས་ཅད་ཀྱིས། །བརྡའ་ཕྲད་མི་
ལ་གོ་བྱེད་ནའོ། །ཞེས་གསུངས་པའི་ཕྱིར་དང་། ལུང་མ་མོའི་དོན་
ཕ་རོལ་བོས་དོན་མ་གོ་བ་ལ་དགོངས་སོ། ། ཞེས་མཚོ་ཊཱིཀ་ལས་སོ། །
སྤྱིར་བཏང་ལ་རབ་བྱུང་རྣམས་ཀྱིས་བསླབ་པ་འབུལ་མི་རུང་བའི་
དགག་པའི་བསླབ་བྱ་གཙོ་བོར་བྱེད་དགོས་ཤིང་། དམིགས་བསལ་
གྱིས་ཅིས་ཀྱང་བསྲུང་མི་ནུས་ན་ངེས་པར་འབུལ་དགོས་པའི་སྒྲུབ་པའི་
བསླབ་བྱ་གཙོ་བོར་བྱེད་དགོས་སོ། །གཉིས་པ་ལྟུང་བ་སྡེ་ལྔ་བཤད་པ་
ལ། སྤྱིར་བསྟན་པ་དང་། སོ་སོའི་རྣམ་བཞག་བྱེ་བྲག་ཏུ་བཤད་པ་
གཉིས། དང་བོ་ནི། རབ་ཏུ་བྱུང་བའི་རྟེན་ལ་འབྱུང་བའི་ལྟུང་བ་
དེ། རྩ་བའི་དངོས་བསྟན་གྱི་ལྟུང་བ་སྡེ་ལྔའི་དབྱེ་གཞིའོ། །དེ་ཉིད་



༄༅། །རྗེ་ལྷ་མོའི་བློ་བཟང་ཚུལ་ཁྲིམས་རྒྱ་མཚོའི་འདུལ་བ།
253
。
。
。
སྤྱིར་ལྟུང་བ་སྡེ་ལྔའི་དབྱེ་གཞིར་མི་རུང་སྟེ། དགེ་བསྙེན་རྐྱང་བའི་
རྒྱུད་ཀྱི་ཉེས་བྱས་ཡོད་པའི་ཕྱིར། སྔ་མ་ལ་མཚན་གཉིས་པའི་རྒྱུད་
ཀྱི་ཕམ་སོགས་ཀྱིས་དཔྱད་ཅིང་། རབ་བྱུང་གི་རྒྱུད་ཀྱི་ལྟུང་བ་དབྱེ་
གཞིར་མི་རུང་སྟེ། ཕམ་སོགས་ཁྱིམ་པའི་རྒྱུད་ན་ཡོད་པའི་ཕྱིར།
དབྱེ་ན་དགེ་སློང་ཕ་ལ་སྡོམ་བསྡུས་ཀྱི་ལྟུང་བ་ཉིས་བརྒྱ་ང་གསུམ་དང་།
དགེ་སློང་མ་ལ་སྡོམ་བསྡུས་ཀྱི་ལྟུང་བ་སུམ་བརྒྱ་དང་རེ་བཞི་ཡོད་པའི་
ཕྱིར། དང་བོ་གྲུབ་ སྟེ། ཕམ་པ་བཞི། ལྷག་ མ་ བཅུ་ གསུམ།
སྤང་ལྟུང་སུམ་ཅུ། འབའ་ཞིག་པ་དགུ་བཅུ། སོར་བཤགས་བཞི།
ཉེས་བྱས་བརྒྱ་དང་བཅུ་གཉིས་རྣམས་སུ་ཡོད་པའི་ཕྱིར། གཉིས་པ་
གྲུབ་སྟེ། ཕམ་པ་བརྒྱུད། ལྷག་མ་ཉི་ཤུ། སྤང་ལྟུང་སོ་གསུམ།
ལྟུང་བྱེད་འབའ་ཞིག་པ་བརྒྱ་དང་བརྒྱད་ཅུ། སོར་བཤགས་བཅུ་
གཅིག ཉེས་བྱས་བརྒྱ་དང་བཅུ་གཉིས་རྣམས་སུ་ཡོད་པའི་ཕྱིར།
དེ་དག་བསྡུས་ན་སྡེ་ཚན་གྱི་སྒོ་ནས་ལྔར་འདུ་སྟེ། ཊཱིཀྐ་ལས། ལྟུང་
བ་སྡེ་ལྔ་ནི། ཕམ་པའི་སྡེ་དང་། ལྷག་མའི་སྡེ་དང༌། ལྟུང་བྱེད་
ཀྱི་སྡེ་དང་། སོར་ བཤགས་ ཀྱི་ སྡེ་ དང་། བསླབ་ པའི་ སྡེ་ དང་།
ཞེས་ གསུངས་ པའི་ ཕྱིར། ཁོ་ ན་ རེ། དེ་ མི་ འཐད་ པར་ ཐལ།
སྦོམ་པོའི་ལྟུང་བ་དེ་སྡེ་ལྔ་གང་རུང་གི་ནང་དུ་མ་འདུས་པའི་ཕྱིར་ཟེར་
བ་མི་འཐད་དེ། སྦོམ་པོ་ལ་ཕམ་ལྷག་གི་སྦོམ་པོ་གཉིས་ཡོད་པ་ལས།
ཕམ་པའི་སྦོམ་པོ་ཕམ་པའི་སྡེ་དང་། ལྷག་མའི་སྦོམ་པོ་ལྷག་མའི་
སྡེར་གཏོགས་པའི་ཕྱིར། རྣམ་འབྱེད་ལས། ཉེས་པ་སྦོམ་པོ་ནི་



254 ༄༅ ། །གནའ་དཔེ་གཅེས་བསྡུས་དཔེ་ཚོགས།
གཉིས་ཏེ། ཕམ་པ་ལས་བྱུང་བ་དང་། དགེ་འདུན་ལྷག་མ་ལས་
བྱུང་བའོ། །ཞེས་གསུངས་པའི་ཕྱིར། ཡང་ཁོ་ན་རེ། རབ་བྱུང་གི་
ལྟུང་བ་ཀུན་སྡེ་ལྔར་འདུས་པ་མི་འཐད་པར་ཐལ། དབེན་པ་སྐྱབས་
ཡོད་དུ་འདོམ་གང་གི་ནང་དུ་བུད་མེད་འདོད་པ་རྟེན་རུང་དང་་་་
བཅས་ལྡན་དགེ་སློང་ལྷན་ཅིག་ཏུ་གནས་པའི་གསུམ་དུ་མ་ངེས་པའི་
དེ་དང་། གནས་དེར་བུད་མེད་འདོད་པ་རྟེན་མི་རུང་བ་དང་ལྷན་
ཅིག་གནས་པའི་གཉིས་སུ་མ་ངེས་པའི་སྡེ་གཉིས་པོ་དེ་སྡེ་ལྔ་གང་རུང་
གི་ནང་དུ་མ་འདུས་པའི་ཕྱིར་ཟེར་བ་མི་འཐད་དེ། གསུམ་དུ་མ་
ངེས་པ་ཕམ་ལྷག་ལྟུང་བྱེད་གསུམ་དང་། གཉིས་སུ་མ་ངེས་པ་ལྷག་
མ་ལྟུང་བྱེད་གཉིས་ཀྱིས་བསྡུས་པའི་ཕྱིར་ན་མ་ངེས་པའི་སྡེ་གཉིས་པོ་
ཡང་སྡེ་ལྔས་བསྡུས་ཏེ། འདུལ་བ་བསྡུས་པ་ལས། མ་ངེས་པ་གང་
ཡིན་པ་དེ་ནི་ཕམ་པ་ལ་སོགས་པ་དེ་དག་ཉིད་དུ་ཅི་རིགས་པར་འདུ་
བར་བྱའོ། ། ཞེས་གསུངས་པའི་ཕྱིར། དགེ་སློང་གི་ལྟུང་བ་བསྡུ་
ཚུལ་བརྒྱད་ཡོད་དེ། དངོས་བསམ་གྱི་སྒོས་དངོས་པོ་གཙོ་ཆེ་བའི་
ལྟུང་བ་དང༌། འདུ་ཤེས་ གཙོ་ཆེ་བའི་ལྟུང་བ་གཉིས་སུ་འདུ་སྟེ།
ཕམ་ ལྷག་ དང་ བོ་ གཉིས་ དངོས་ པོ་ གཙོ་ ཆེ་ བའི་ ལྟུང་ བ་ དང་།
གཞན་རྣམས་འདུ་ཤེས་གཙོ་ཆེ་བའི་ལྟུང་བའི་ནང་དུ་འདུ་བའི་ཕྱིར།
སྦྱོར་བའི་སྒོ་ནས། སྐད་ཅིག་པ་དང༌། ན་རེ་བའམ་རྒྱུན་ལྡན་གྱི་
ལྟུང་བ་གཉིས་སུ་འདུ་བའི་ཕྱིར། དཔེར་ན་ཁང་བའི་ལྷག་མ་ལྟ་བུ་
སྦྱོར་བ་རྒྱུན་ལྡན་དང་། རེག་ལྷག་ལྟ་བུ་སྦྱོར་བ་རྒྱུན་དང་མི་ལྡན་པ་



༄༅། །རྗེ་ལྷ་མོའི་བློ་བཟང་ཚུལ་ཁྲིམས་རྒྱ་མཚོའི་འདུལ་བ། 255
སྐད་ ཅིག་པ་ ཡིན་པའི་ཕྱིར། ངོ་བོའི་སྒོ་ན ས་ མི་ ད གྲེ་བ་དང་།
ལུང་མ་བསྟན་གཉིས་སུ་འདུ་སྟེ། ཕམ་སོགས་ལྟ་བུའི་མི་དགེ་བའི་
ལྟུང་བ་དང་བོ་དང་། ཁྱད་གསོད་སོགས་ཀྱིས་མ་བྱས་པའི་བཅས་
རྐྱང་གི་ལྟུང་བ་རྣམས་ལུང་མ་བསྟན་ཡིན་པའི་ཕྱིར། མཐར་ཐུག་
ཀུན་སློང་གི་འཕེན་པ་ཙམ་གྱིས་འགྲུབ་མི་འགྲུབ་གཉིས་སུ་འདུ་སྟེ།
མཐར་ཐུག་ཀུན་སློང་གི་འཕེན་པས་འགྲུབ་པ་སྲོག་གཅོད་ལྟ་བུ་དང་།
འཕེན་པ་ཙམ་གྱིས་མི་འགྲུབ་པར་ལུས་ཤེས་ཀྱིས་མྱོང་བ་ལ་ལྟོས་པ་མི་
ཚངས་སྤྱོད་ལྟ་བུ་ཡིན་པའི་ཕྱིར། གཞི་ཡི་སྒོ་ནས་གཞི་སེམས་ཅན་
ཡིན་མིན་ལ་བརྟེན་པ་གཉིས་སུ་འདུ་སྟེ། སྲོག་གཅོད་ཀྱི་ལྟུང་བྱེད་
ལྟ་བུ་དང་བོ་དང་། མེ་རེག་གི་ལྟུང་བ་ལྟ་བུ་གཉིས་པ་ཡིན་པའི་ཕྱིར།
བྱེ ད་ པའི་སྒོ་ ན ས་ ར ང་ཉིད་ཀྱིས་བྱེད་དགོས་ པའི་ལྟུང་བ་ད ང་།
གཞན་ལ་བཅོལ་ཡང་འགྲུབ་པའི་ལྟུང་བ་གཉིས་སུ་འདུ་སྟེ། མི་
ཚངས་སྤྱོད་དང་རེག་ལྷག་ལྟ་བུ་དང་བོ་དང༌། སྲོག་གཅོད་དང་མ་
བྱིན་ལེན་སོགས་ལྟ་བུ་གཉིས་པ་ཡིན་པའི་ཕྱིར། ལྟུང་བ་སྡེ་ལྔ་་་
འབྱུང་བའི་སྒོ་ནས་གཉིས་སུ་འདུ་སྟེ། ལུས་ངག་ལས་འབྱུང་བའི་
ལྟུང་བ་གཉིས་སུ་འདུ་བའི་ཕྱིར། སྲོག་གཅོད་ལྟ་བུ་དང་བོ་དང་།
རྫུན་ཕམ་ལྟ་བུ་གཉིས་པ་ཡིན་པའི་ཕྱིར། རྩ་བར། དེ་ནི་བསྡམས་
པ་ཙམ་གྱིས་ལྟུང་བ་ལས་ ལྡང་ངོ༌། ། ཞེས་དང༌། མཚོ་ཊཱིཀ་ལས།
ལྟུང་བ་ནི་བཅས་པའི་རྟེན་ཅན་གྱི་ལུས་ངག་ཡིད་ཀྱི་ལས་ལ་བཅས་ལ།
ཞེས་ཡིད་ཀྱི་ལྟུང་བ་ཡོད་པར་གསུངས་པས་ལུས་ངག་གི་ལྟུང་་་་



མ
—
256 ། ༄༅། །གནའ་དཔེ་གཅེས་བསྡུས་དཔེ་ཚོགས།
གཉིས་སུ་འདུ་མི་འདུ་དཔྱད། བྱ་བའི་སྒོ་ནས་བྱ་རུང་བ་མི་བྱེད་
པའི་ལྟུང་བ་དང་། དེ་ལས་གཞན་བྱ་མི་རུང་བ་བྱེད་པའི་ལྟུང་བ་
གཉིས་སུ་འདུ་སྟེ། མཐོ་གང་གི་སྤང་བ་དང་། གསོ་སྦྱོང་མི་བྱེད་
པའི་ཉེས་བྱས་ལྟ་བུ་དང་བོ་དང༌། སྲོག་གཅོད་ལྟ་བུ་གཉིས་པ་ཡིན་
པའི་ཕྱིར། མཚོ་ཊཱིཀ་ལས། བརྒྱད་པོ་དེ་དག་གི་སྟེང་དུ་གསོ་བའི་
ལྷག་མ་དང་བཅས་མ་བཅས་གཉིས་སུ་འདུ་བར་བཤད་དེ། དེ་ཉིད་
ལས། དེ་གཉིས་ནི་ཐུན་མོང་གི་ཕམ་པ་འཆབ་བཅས་དང་། དེ་
ལས་གཞན་པའི་ལྟུང་བ་རྣམས་ཏེ་མས་རིམ་བཞིན་ནོ། ། ཞེས་་་་་
གསུངས་པའི་ཕྱིར། འདིར་བསྟན་བཅས་རང་གི་ཁྱད་པར་ལ་མཚོ་
ཊཱིཀ་ལྟར་གསུམ་ཡོད་དེ། ཀུན་སློང་མི་དགེ་བས་ཀུན་ནས་ ལ་་་་་
བསླངས་པར་དགེ་མི་དགེ་གང་རུང་དུ་ལུང་དུ་བསྟན་པ་མིན་པའི་
སེམས་ཀྱིས་ཀུན་ནས་བསླངས་ པའི་ཆ་ནས་བཞག་པའི་ལྟུང་བ་དེ།
བཅས་རྐྱང་གི་ལྟུང་བའི་མཚན་ཉིད། ཀུན་སློང་མི་དགེ་བས་ཀུན་
ནུས་བསླངས་པའི་ཁ་ན་མ་ཐོ་བའི་ལྟུང་བ་དེ། རང་བཞིན་གྱི་ཁ་ན་
མ་ཐོ་བའི་ལྟུང་བའི་མཚན་ཉིད་དུ་བཞག་ཀྱང་སྤྱིར་སྲིད་རྩེའི་ཉོན་
མོངས་རྣམས་རང་བཞིན་གྱི་ཁ་ན་མ་ཐོ་བ་ཡིན་ནོ། །དེ་ནི་རྒྱུའི་ཁྱད་
པར་གྱི་སྒོ་ནས་ཡིན་ལ། ངོ་བོའི་སྒོ་ནས་ལས་མི་དགེ་བ་དང་བདག་
ཉིད་གཅིག་པའི་དེ་རང་བཞིན་གྱི་ཁ་ན་མ་ཐོ་བ་དང༌། ལས་ལུང་མ་
བསྟན་དང་ངོ་བོ་གཅིག་པའི་དེ་བཅས་རྐྱང་གི་ཁ་ན་མ་ཐོ་བ་ཡིན་ལ།
འབྲས་བུའི་ཆ་ནས་རྣམ་སྨིན་གྱི་འབྲས་བུ་ཡིད་དུ་མི་འོང་བ་འབྱིན་



༄༅། །རྗེ་ལྷ་མོའི་བློ་བཟང་ཚུལ་ཁྲིམས་རྒྱ་མཚོའི་འདུལ་བ། 257 །
པའི་ནུས་པ་དང་ལྡན་པའི་ལྟུང་བ་རང་བཞིན་གྱི་ཁ་ན་མ་ཐོ་བ་དང་།
རྣམ་སྨིན་གྱི་འབྲས་བུ་ཡིད་དུ་མི་འོང་བ་འབྱིན་པའི་ནུས་པ་མེད་པའི་
ལྟུང་བ་དེ་ལུང་མ་བསྟན་གྱི་ལྟུང་བ་ཡིན་པའི་ཕྱིར། གཞན་ཡང་
བཅས་པ་ལ་མི་ལྟོས་ཀྱང་ངོ་བོ་ཉིད་ཀྱིས་སྐྱོན་ཆགས་ན་རང་བཞིན་གྱི་
ཁ་ན་མ་ཐོ་བ་དང་། བཅས་པའི་སྒོ་ནས་སྐྱོན་ཆགས་ཀྱང་ངོ་བོ་ཉིད་
ཀྱིས་སྐྱོན་ཆགས་པ་མིན་པའི་ལྟུང་བ་བཅས་རྐྱང་གི་ལྟུང་བར་འཇོག་
ཚུལ་ཡང་རྣམ་འབྱེད་ཀྱི་ཊཱིཀྐ་ལས་གསུངས་ལ། རིན་འཕྲེང་ལས་
མྱོས་འགྱུར་འཐུང་ལས་བཅས་རང་གཉིས་ཡོད་ཀྱང་རྐྱེན་དང་དགོས་
དབང་གིས་གནང་བ་མེད་ལ་དེ་ལས་གཞན་པའི་དབང་དུ་བྱས་ན་
རྐྱེན་ལ་བརྟེན་ནས་གནང་བ་ཡོད་མེད་ཀྱི་སྒོ་ནས་བཞག་གོ། སྤྱིར་
གྱི་སྡིག་པ་ཡིན་ལ་ལྟུང་བ་མ་ཡིན་པ་ནི། ཚེ་དེར་སྡོམ་པ་ལེན་མ་མྱོང་
བའི་རྒྱུད་ཀྱི་སྲོག་གཅོད་ལྟ་བུ་དང༌། ལྟུང་བ་ཡིན་ལ་སྡིག་པ་མིན་པ་
ནི། བཅས་ལྡན་དགེ་སློང་གིས་བསམ་བཞིན་མ་ཡིན་པར་རྩྭ་བཅད་
པའི་ལྟུང་བ་ལྟ་བུ། གཉིས་ཀ་ཡིན་པ་ནི། ཕམ་བཞི་ལྟ་བུ་དང༌།
གཉིས་ཀ་མ་ཡིན་པ་ནི། ཁམ་ཕོར་དུ་ཟན་ཟ་བ་ལྟ་བུ་སྟེ་མུ་བཞི་ཡོད་
པ་བ ཙི་སླ་ལ། གསོད་པའི་ཕམ་པ་བྱུང་འཕྲལ་ལམ་བྱུང་མ་ཐག་
པའི་དུས་སུ་དེའི་ངོ་བོར་གྱུར་པའི་སྡིག་ལྟུང་ངོ་བོ་གཅིག་ཀྱང་ཕྱིས་སུ་
སྟོབས་བཞི་ཚང་བས་བཤགས་ན་སྡིག་པ་དག་ཀྱང་ལྟུང་བ་དག་པའི་
མིང་ཐོབ་པ་མིན་ཏེ། དཔེར་ན་བསླབ་བྱིན་ཕྱིར་མི་འོང་གིས་ཕམ་
པ་འཆབ་མེད་སྤངས་ཡང་དགྲ་བཅོམ་མ་ཐོབ་བར་དུ་བསླབ་ཆོས་ལ་
。
。



258
2。
༄༅། །གནའ་དཔེ་གཅེས་བསྡུས་དཔེ་ཚོགས།
སྤྱད་དགོས་པས་དག་པའི་མིང་མེད་པ་བཞིན་ནོ། །བུད་མེད་མཚན་
གྱུར་ན་མའི་ཐུན་མོང་མིན་པའི་ཕམ་པའི་ངོ་བོ་དག་ཀྱང་དེའི་སྡིག་པ་
མ་དག་ལ། ཤི་འཕོས་པའི་ཚེ་ན་ཐུན་མོང་དང་ཐུན་མོང་མིན་པའི་
ཕ མ་པ་ཐམས་ཅད་ཀྱི་ངོ་བོ་ད ག་སྟེ། ལུས་ངག་གི་ལས་ཀྱི་རྟེན་
འབྱུང་བཞི་ཞིག་པས་དཔེར་ན་གྱང་ཞིག་པ་ན་དེའི་རི་མོ་འཇིག་པ་
བཞིན་ཡིན་པའི་ཕྱིར། འོན་ཀྱང་ཤི་འཕོས་པ་དང་མཚན་འགྱུར་བ་
ཕམ་པའི་དག་རྒྱུ་མིན་ནོ། ། བསླབ་པ་ཕུལ་ཉམས་གཉིས་ལ་མུ་བཞི་
ཡོད་པར་གླེང་འབུམ་ཆེན་མོར་གསུངས་ལ། རྨ་བྱའི་སྡོམ་དུ་སྔར་གྱི་
འབུལ་ཚུལ་བཞིའི་སྟེང་དུ་སྡོམ་པའི་གཞི་འབུལ་བ་བསྣན་པས་ལྔར་
གསུངས་སོ། །མཚོ་ཊཱིཀ་ལས། མ་ངེས་པའི་ཆོས་གཉིས་ལྟུང་བྱེད་
ཀྱི་སྡེར་འདུས་ཏེ་ལྟུང་བྱེད་ཀྱི་བྱེ་བྲག་ཡིན་པའི་ཕྱིར་རོ། ། ཞེས་་་་་
གསུངས་པ་ནི། དབེན་པ་སྐྱབས་ཡོད་དུ་བུད་མེད་མཚན་ཉིད་དང་
ལྡན་པ་དང་ལྷན་ཅིག་འདུག་པ་ཙམ་ལ་ལྟུང་བྱེད་ལས་མི་འབྱུང་བའི་
དོན་ཡིན་གྱི་ཕམ་པ་བྱུང་ན་དེའི་སྔོན་དུ་འདུག་པ་ཕམ་པའི་སྡེ་དང༌།
ལྷག་མ་བྱུང་ན་དེའི་སྔོན་དུ་འདུག་པ་ལྷག་མའི་སྡེར་གཏོགས་སོ། །
གཉིས་སུ་མ་ངེས་པའི་ཡུལ་ལ་བུད་མེད་ཉིད་འདོད་པ་སྟེན་མི་རུང་བ་
གསུངས་པ་འདོམ་གང་གིས་ཆོད་པས་འདོད་པ་སྟེན་མི་རུང་བའི་དོན་
ཡིན་གྱི་སྤྱིར་བུད་མེད་འདོད་པ་སྟེན་རུང་དགོས་སོ་ཞེས་ཞིབ་ཆ་བྱེད།
དགྲ་བཅོམ་པའི་རྒྱུད་ལ་ལྟུང་བ་མི་དགེ་བ་ཡོད་པ་རྒྱལ་སྲས་མ་ལས།
དགྲ་བཅོམ་པ་དག་ལ་སོ་སོའི་སྐྱེ་བོའི་གནས་སྐབས་ན་བྱས་པ་ཡང་



༄༅། །རྗེ་ལྷ་མོའི་བློ་བཟང་ཚུལ་ཁྲིམས་རྒྱ་མཚོའི་འདུལ་བ། 259
སྲིད་པའི་ལས་དགེ་བའམ་མི་དགེ་བ་མ་ངེས་པ་དག་ནི་མེད་པ་མིན་
མོད་ཀྱི། ཞེས་པའི་དོན་ཡིན་ལ། དགྲ་བཅོམ་པས་གསར་དུ་བྱས་
པའི་ལྟུང་བ་ལ་ལུང་མ་བསྟན་གྱིས་ཁྱབ་པ་གཏམ་གཞིའི་དགོངས་པ་
ཡིན་པས་དགྲ་བཅོམ་ཐོབ་པ་ལྟུང་བའི་དག་རྒྱུར་གསུངས་པ་དཔྱད།
མཛོད་ལས། ཕྱིར་མི་འོང་གིས་མི་དགེ་བ་བཏང་བར་གསུངས་པ་
དང༌། འདིར་དགྲ་བཅོམ་ལ་ཡང་ཡོད་པར་གསུངས་པ་འདུལ་་་
མངོན་གྱི་ཁྱད་ཡིན་ལ། དགྲ་བཅོམ་ཐོབ་པ་ལྟུང་བའི་དག་རྒྱུར་
གསུངས་པ་དེའི་ཚེ་དག་རྒྱུའི་ལྟུང་བ་ཡོད་པས་ཡིན་ནོ། །ལྟུང་བ་ཡིན་
ན་བདག་འཛིན་གྱིས་ཀུན་ནས་བསླངས་པས་ཁྱབ་པར་གསུངས་པ་
གོང་མའི་ལུགས་ ཡིན་ལ། ཕམ་ བཞི་ལྟ་བུ་སྟོབས་བཞི་ཚང་བས་
བཤགས་ ན་ འདག་ རུང་ བར་ གསུངས་ པ་ པེ་སྨྲའི་ལུགས་ མིན་ ཏེ།
དེའི་ལུགས་ལ་ངེས་པའི་ལས་འདག་མི་རུང་བའི་ཕྱིར། ཚུལ་ཁྲིམས་
ཀྱི་ཕན་ཡོན་ནི། ཕྱོགས་ཕྱོགས་སུ་སྙན་པའི་གྲགས་པས་ཁྱབ་པར་
འགྱུར་ བ་ དང༌། བ དེ་ བ ར་ གཉི ད་ ལོག་ པར་ འགྱུར་ བ་ དང་།
གཉིད་ལོག་པའི་ཚེ་ལྷ་ཡིས་སྲུང་བར་བྱེད་པ་དང༌། སོགས་སྒྲས་
འགྱོད་པ་མེད་པ་སྔོན་དུ་འགྲོ་བའི་རིམ་གྱིས་མྱ་ངན་ལས་འདས་པ་
འཐོབ་པ་དང་། སྡིག་པས་འཇིགས་པ་དང༌། ཉམ་ང་བ་མེད་པ་
དང༌། དགྲ་དང་མི་མ་ཡིན་པ་རྣམས་ཀྱིས་གནོད་པ་མེད་ཅིང་ཕན་
འདོགས་པར་འགྱུར་བ་དང་། ཆོས་གོས་སོགས་ཚེགས་ཆུང་ངུས་
རྙེད་པར་འགྱུར་བ་དང༌། འཆལ་ལོ་སྙམ་པའི་འགྱོད་པ་མེད་པའི་



260 ༄༅ ། །གནའ་དཔེ་གཅེས་བསྡུས་དཔེ་ཚོགས།
སྒོ་ནས་ཆོས་ཐོས་པར་འགྱུར་བ་དང་། འཆི་བའི་ཚེ་འགྱོད་པ་མེད་
པ་དང་། སྨོན་ལམ་ཐམས་ཅད་འགྲུབ་པ་དང་བཅུ་བམ་ལྔ་དང་
ཉན་ས་ལས་གསུངས་པ་སོགས་ཕན་ཡོན་མང་ཞིང་། མཐའ་དཔྱོད་
དུ་འགྱོད་པ་མེད་པར་འཆི་བའི་དུས་བྱེད་པ་ཞེས་པའི་ཚིག་ཆད་ལ།
རྨ་བྱའི་སྡོམ་སོགས་ལས་བཅུའི་གྲངས་འདྲེན་འདི་དང་ཅུང་མི་མཐུན་
པར་ཡོད་དོ། །ཚུལ་ཁྲིམས་མ་བསྲུངས་པའི་ཉེས་དམིགས་བཅུ་ལུང་
ཞུ་བའི་གླེང་གཞི་ལས་འབྱུང་བས་དེར་བལྟ་བར་བྱའོ། །དགག་པའི་
བསླབ་པ་འཆའ་བའི་རྒྱུ་དང༌། སྒྲུབ་པའི་བསླབ་པ་འཆའ་བའི་རྒྱུ་
དང་། གནང་བའི་བསླབ་པ་འཆའ་བའི་རྒྱུ་གསུམ་ལ་རིམ་བཞིན་བ
ཅོ་ལྔ་དང༌། ལྔ་སོགས་ཡོད་པ་ལས་དང་བོ་ནི། འདུལ་བ་བསྡུས་
པ་ལས། ཉེས་པ་རྣམ་པ་བཅོ་ལྔ་ཡིས། ། ལྟུང་བ་ཐམས་ཅད་རྣམ་
པར་བཞག། དངོས་ལྕི་ཀུན་དཀྲིས་དྲག་པོ་དང༌། །འབྲལ་དང་
ཆོག་མི་ཤེས་པ་དང་། །གནས་སྐབས་དག་ནི་འབྱེད་པ་དང༌། ། མ་
དད་དད་པ་གཞན་འགྱུར་དང་། ། བྱ་བ་མང་བོའི་ཉེས་པ་དང་། །
ལྷག་པར་ཆགས་དང་གཞན་ལ་ཡང་། ། མཐོ་འཚམ་གནོད་པ་ཀུན་
སློང་དང་། ། བདེ་འགྲོ་དགེ་སྦྱོང་ཚུལ་གེགས་དང་། ། སྤངས་དང་་་་
གནས་དང་བསྙེན་བཀུར་དང་། །དེ་ལས་བཟློག་པ་རིག་པ་དང་། །
གསང་ལ་ སོགས་ དང་འཆབ་པ་དང་། ། སྟེན་དང་བསྟེན་བྱ་མིན་་་་
པའོ། ། ཞེས་པ་ལྟར་བཅོ་ལྔ་ལས་མི་ཚངས་སྤྱོད་ལྟ་བུ་ལ་དངོས་པོ་ལྕི་
བ་དང་། ཀུན་དཀྲིས་དྲག་པོ་དང་། མ་དད་པ་དང་། དད་པ་



༄༅། །རྗེ་ལྷ་མོའི་བློ་བཟང་ཚུལ་ཁྲིམས་རྒྱ་མཚོའི་འདུལ་བ།
261 །
གཞན་དུ་འགྱུར་བ་དང་། ལྷག་པར་ཆགས་པ་དང༌། བདེ་འགྲོ་
དང་ཚུལ་ཁྲིམས་ཀྱི་གེགས་སོགས་དང༌། འབྲལ་སྤང་ལ་འབྲལ་བ་
དང་ཆོག་མི་ཤེས་པ་གང་རུང་གི་ཉེས་པ་དང་། སྤང་བར་བྱ་བ་མ་
སྤངས་པ་དང་། མི་སྤངས་པ་སྤངས་པ་གང་རུང་གི་ཉེས་པ་གཉིས་
དང༌། མི་ཆོས་བདེན་སྨྲ་ལ་གསང་བྱ་སྒྲོག་པ་དང༌། བསྒྲག་བྱ་
འཆབ་པ་གང་རུང་གི་ཉེས་པ་གཅིག་སྦྱོར་བ་སོགས་སྡེ་ལྔའི་ལྟུང་བ་
རང་རང་གི་དགག་བྱ་དང་སྦྱར་ཚུལ་དང༌། ཉེས་པ་བཅོ་ལྔ་ཉེས་པ་
ལྔར་འདུ་ཚུལ་སོགས་གཞི་བསྡུ་བར་བལྟ་བར་བྱའོ། ། གཉིས་པ་སྒྲུབ་
པའི་བསླབ་པ་འཆའ་བའི་རྒྱུ་ནི། ངན་འགྲོ་ལས་བཟློག་བདེ་འགྲོ་
ཆོས། ། སྲོག་ ཚུལ་ བར་ ཆད་ གཉེན་ པོར་ སྒྲུབ། ། ཅེས་ པ་ ལྟར་ ལ།
བསླབ་པ་བཅས་པའི་ཕན་ཡོན་བཅུ་ཡོད་དེ། རྒྱལ་རིགས་དང་བྲམ་
ཟེ་སོགས་རིགས་བཞི་ལས་དགེ་འདུན་བསྡུས་པ་དང༌། དགེ་འདུན་
འདོད་པ་སྤངས་པས་ལེགས་པར་བྱེད་པ་དང་། ངལ་དུབ་ཀྱི་མཐའ་
སྤངས་པས་བདེ་བར་བྱེད་པ་དང་། སོགས་སྒྲས་བསྡུས་པ་ངན་
ཞུགས་ནན་ཏུར་སྒོ་ནས་ཚར་བཅད་དང༌། ། ངོ་ཚ་ཤེས་རྣམས་ཕྱིར་
བཅོས་འགྱོད་པ་སེལ། །མ་དད་ཡོ་བྱད་སྒོ་ནས་དད་པར་བྱེད། །དད་
ཟིན་སྨིན་ཅིང་ལྟུང་གྱུར་འདིའི་ཟག་སྡོམ། ། བག་ལ་ཉལ་སྤོང་ཐུབ་
བསྟན་ཡུན་རིང་གནས། །ཞེས་པ་ལྟར་བཅུ་ཡོད་དོ། །བློ་གྲོས་ལེགས་
བཟང་གི་འདུལ་བ་ལས། དགེ་འདུན་བསྡུ་བའི་དོན། དགེ་སློང་
ཕ་མ། དགེ་བསྙེན་ཕ་མ་སྟེ་འཁོར་རིགས་བཞི་བོ་སྒྲུབ་པའི་ཕྱིར་



262
。
。
༄༅། །གནའ་དཔེ་གཅེས་བསྡུས་དཔེ་ཚོགས།
དུའོ། ། ཞེས་རིགས་བཞི་འཁོར་རིགས་བཞི་ལ་བཤད་པ་མི་འཐད་དེ།
བམ་པོ་ལྔ་བཅུ་བ་ལས། དེ་ལ་དགེ་འདུན་བསྡུ་བའི་ཕྱིར་ཞེས་བྱ་བ་
ནི་མདོར་བསྟན་པའི་ཚིག་ཡིན་ཏེ། རིགས་བཞི་བོ་རྒྱལ་རིགས་དང་།
བྲམ་ཟེ་དང༌། རྗེའུ་རིགས་དང་། དམངས་རིགས་དག་དད་པས་
ལེགས་པ་ཁོ་ནར་ཁྱིམ་ནས་ཁྱིམ་མེད་པར་རབ་ཏུ་བྱུང་བ་རྣམས་བསྡུ་
བ་ལས་བརྩམས་པ་ཡིན་ནོ། །ཞེས་གསུངས་པའི་ཕྱིར། རང་གཞན་
གྱི་བསྟེན་བྱ་རྨ་སྒོ་གསུམ་དང་། སྟེན་བྱེད་ནོར་བུ་གཉིས་ཀའམ་ག
ང་རུང་ལུས་ལས་བཀོལ་བའི་སྦོམ་པོའི་ཚོགས་བཞི་ལས། གཉིས་ཀ་
ལུས་ལས་བཀོལ་བ་སོགས་ཡན་ལག་བཞི་ལྷག་མ་ཚང་བ་ཡང་ཡོད་ལ།
རིན་འཕྲེང་ལས་སྦོམ་པོ་བཞི་བཅུ་གསུངས་ཚུལ་ནི། རྨ་བྱའི་སྡོམ་
ལས། རང་དང་སྐྱེས་གཞན་བུད་མེད་མ་ནིང་བཞིའི། །བསྟེན་བྱ་
རྨ་བཅུ་བོ་དང་སྟེན་བྱེད་གཉིས། ། གང་རུང་བཀོལ་མ་བཀོལ་དང་
གཉིས་མ་བཀོལ། ། གཉིས་བཀོལ་སྦོམ་པོ་བཞི་བཅུ་རིན་འཕྲེང་་་་་་
གསུངས། ། ཞེས་པ་ལྟར་ལ། མཚོ་ཊཱིཀ་ལས། སྦོམ་པོ་བཞི་བཅུ་
བསྡུ་བྱེད་སྦོམ་པོ་རིགས་བདུན་གསུངས་པ་ནི་མདོ་སྔ་མས་རང་གི་
ལུས་ཀྱི་ཆ་ལ་བརྟེན་པ་བསྟེན་བྱ་ལུས་ལས་བཀོལ་བ་དེ། སྟེན་བྱེད་
ལུས་ལས་མ་བཀོལ་བ་དང་སྦྱོར་བའི་སྦོམ་པོའི་རིགས་གཅིག་དང་།
སྟེན་བྱེད་ལུས་ལས་བཀོལ་བ་བསྟེན་བྱ་ལུས་ལས་མ་བཀོལ་བ་ལ་སྦྱོར་
བའི་སྦོམ་པོའི་རིགས་གཅིག་སྟེ་གཉིས་དངོས་སུ་བསྟན་ནས་གཉིས་ཀ་
བཀོལ་བ་སྦྱོར་བའི་སྦོམ་པོ་མཚོན་ནས་བསྟན་ལ། མདོ་ཕྱི་མས་



༄༅། །རྗེ་ལྷ་མོའི་བློ་བཟང་ཚུལ་ཁྲིམས་རྒྱ་མཚོའི་འདུལ་བ། 263
གཞན་ཁོ་ནའི་ལུས་ཀྱི་ཆ་ལ་བརྟེན་པ་བསྟེན་བྱ་སྟེན་བྱེད་གཉིས་ཀ་
བཀོལ་བ་དང་། གཉིས་ཀ་མ་བཀོལ་བའི་སྦོམ་པོའི་རིགས་གཉིས་
དངོས་སུ་བསྟན་ནས་གཅིག་བཀོལ་ལ་གཅིག་མ་བཀོལ་བའི་སྦོམ་པོའི་
རིགས་གཉིས་མཚོན་ནས་བསྟན་པར་གསུངས་པ་ལྟར་བདུན་ཡོད་ལ།
རིན་འཕྲེང་ལས་མདོ་གཉིས་ཀས་བསྟེན་ཚུལ་དང་གྲངས་མི་འདྲ་བ་
ཅུང་ ཡོད་ པ་ དེར་ བལྟ་ བར་ བྱའོ། ། བློ་ གྲོས་ ལེགས་ བཟང་ བས།
རབ་ཏུ་བྱུང་ནས་ལོ་བཅུ་གསུམ་པ་ལ་བབས་པའི་ཚེ་བཟང་སྦྱིན་ལ་
བརྟེན་ནས་མི་ཚངས་སྤྱོད་ཀྱི་ཕམ་པའི་བཅས་པ་མཛད་པར་གསུངས་
པ་མི་འཐད་དེ། བམ་ལྔ་ལས། བཅོམ་ལྡན་འདས་མངོན་པར་
རྫོགས་པར་སངས་རྒྱས་ཏེ་ཉན་ཐོས་ཀྱི་འཁོར་བརྙེས་ནས་ལོ་བཅུ་
གཉིས་ཀྱི་བར་དུ་ནི་བཅོམ་ལྡན་འདས་ཀྱི་ཉན་ཐོས་ཀྱི་དགེ་འདུན་ལ་
སྐྱོན་མེད་ཅིང་ཆུ་བུར་མེད་དེ། ཞེས་དང་། ལོ་བཅུ་གསུམ་པ་ལ་
བབས་པ་ན། ཞེས་གསུངས་པའི་ཕྱིར། མི་ཚངས་སྤྱོད་ཀྱི་ཕམ་
པའི་མཚན་ཉིད་ནི། བཅས་ལྡན་དགེ་སློང་གིས་རང་འབའ་ཞིག་
གམ། རང་གཞན་གྱི་ལམ་དང་ཡན་ལག་ཕྲད་པའི་བདེ་བ་ཉམས་སུ་
མྱོང་ཞིང་བདག་གིར་བྱས་པ་ལས་གྱུར་པའི་ལྟུང་བ་དངོས་གཞི་དེ་
ཡིན་པའི་ཕྱིར། ཞེས་མཚོ་ཊཱིཀ་ལས་འབྱུང་བ་ལྟར་རོ། །མཐའ་
དཔྱོད་ལས། ངོ་བོ་ཡོད་དེ། བཅས་ལྡན་དགེ་སློང་གི་རྟེན་ལ་རང་
གི་ནོར་བུ་མ་ཉམས་པར་རྨའི་སྒོ་གསུམ་གང་རུང་དུ་བཅུག་པའི་བདེ་
བ་རྫོགས་པར་མྱོང་ཞིང་བདག་གིར་བྱས་པ་དེ་མི་ཚངས་སྤྱོད་ཀྱི་ཕམ་



264 ༄༅ ། །གནའ་དཔེ་གཅེས་བསྡུས་དཔེ་ཚོགས། །
པའི་མཚན་ཉིད་དམ་ངོ་བོ་ཡིན་པའི་ཕྱིར། ཞེས་གསུངས་པ་དགེ་
སློང་ཕའི་མི་ཚངས་སྤྱོད་ཀྱི་ཕམ་པའི་གཙོ་བོ་ལ་དགོངས་ཀྱི། གཞན་
དུ་ན་དགེ་སློང་མའི་ཕམ་པ་དང་བོ་དང༌། དགེ་སློང་ཕས་རང་གི་ཁ་
དང་བཤང་ལམ་དུ་སྐྱེས་པ་གཞན་གྱིས་སྤྱད་པ་བདག་གིར་བྱས་པའི་
ཕམ་པས་མ་ངེས་པའི་ཕྱིར། གཉིས་པ་མ་བྱིན་ལེན་གྱི་ཕམ་པའི་ངོ་
བོ་ནི། བཅས་ལྡན་དགེ་སློང་གིས་ཕ་རོལ་གྱིས་བདག་ཏུ་བཟུང་བའི་
རྫས་ཚད་དུ་ལོངས་པ་ལ་དེར་འདུ་ཤེས་པས་རང་ངམ་གཞན་ལ་ལེན་
བཅུག་ནས་བླང ས་པའི་ ཐོབ་བློ་སྐྱེས་པའི་ལྟུང་བ་དེ་ཡིན་པའི་ཕྱིར།
སྤྱིར་རྫས་བདག་ལ་བཞི་ཡོད་དེ། བསམ་སྦྱོར་གྱིས་རྫས་དེ་དབང་
ཞིང་བདག་པོར་གྱུར་པ་ནི། ཡོ་བྱད་ཅི་རིགས་གཞན་ལ་ཞེ་ཐག་པ་
ནས་བསྔོས་པ་ན་བསྔོས་པའི་ཡུལ་དེ་དབང་བ་ལྟ་བུ་དང་། ཡུལ་ཆོ
ས་ཀྱིས་རྫས་དེ་དབང་བ་ནི། ཤོ་གམ་གཞལ་དགོས་ཀྱི་རྫས་ལ་ཤོ་
གམ་ལེན་པ་པོ་དབང་བ་ལྟ་བུ་དང་། ཁྲལ་གྱི་རིགས་ལ་ཁྲལ་ལེན་པ་
པོ་དབང་བ་ལྟ་བུ་དང་། རིགས་རྒྱུད་ཀྱིས་དབང་བ་ནི། བུ་ལ་ནི་
ཕ་ཡི་ནོར་དབང་བ་ལྟ་བུ་ཡིན་པའི་ཕྱིར། ནོར་དེ་སངས་རྒྱས་ཀྱི་བ
ཀས་དབང་ཞིང་བདག་པོར་གྱུར་པ་ནི། སངས་རྒྱས་དང་ཆོས་དང་
མཆོད་རྟེན་དང་མྱང་འདས་ལ་ཕུལ་བ་ནི་དེ་དག་ཁོ་ནར་དབང་བས་
དམིགས་བསལ་མ་གཏོགས་གཞན་གྱིས་ལོངས་སྤྱོད་མི་རུང་བ་བྱེ་བྲག་
བཤད་མཚོ་ལྟར་ལ། ལུང་དང་རྟོགས་པའི་ཆོས་ཀྱི་རྫས་ནི། ལུང་
རྟོགས་དེ་དང་དེ་ལྡན་པ་ལ་དབང་བ་ཡིན་ནོ། ། དེ་ཡང་རྟོགས་པའི་



༄༅། །རྗེ་ལྷ་མོའི་བློ་བཟང་ཚུལ་ཁྲིམས་རྒྱ་མཚོའི་འདུལ་བ། 265
ཆོས་ལ་ཕུལ་བ་ནི། རྟོགས་པ་དེ་ལྟ་བུ་རྒྱུད་ལ་ཡོད་པའི་དགེ་འདུན་
དབང་ཞིང༌། ལུང་གི་ཆོས་ལ་ཕུལ་བ་ནི། ལུང་གི་ཚིགས་བཅད་
གཅིག་ཡན་ཆད་འཛིན་པའི་དགེ་འདུན་ལ་དབང་བ་རྩ་བ་ལྟར་རོ། །
དགེ་འདུན་ལ་ཕུལ་བ་ནི། དགེ་འདུན་དེ་དབང་ཞིང་དེ་ཡང་དབང་
ཚུལ་རྣམ་པ་བཞི་སྟེ། དབྱར་གནས་པ་སོགས་ཀྱི་དུས་ཀྱི་རྙེད་པར་
གནས་དེར་དབྱར་གནས་པར་ཁས་བླངས་ནས་ཡུན་རིང་དུ་གནས་པ་
རྣམས་དབང་བ་དང༌། སྲ་བརྐྱང་གི་དུས་ཀྱི་རྙེད་པ་དེ་གང་གིས་སྲ་
བརྐྱང་བཏིང་བ་རྣམས་དབང་བ་ལྟ་བུ་དང་། ཤི་བའི་ཡོ་བྱད་སྣ་
ཚོགས་པ་དབང་ཡུལ་སོ་སོར་དབང་བ་སྟེ། དེ་ཡང་དགེ་འདུན་ལ་
མི་དབང་བའི་རྙེད་པ་དང་། དབང་བའི་རྙེད་པ་གཉིས། དང་བོ་
ལ་ནད་པ་ཤི་བའི་སྔ་རོལ་ཏུ་མི་འདི་ལ་བྱིན་ཅིག་ཅེས་ངེས་པར་བྱས་
པའི་རྫས་དེ་མི་དེ་ལ་དབང་བ་དང་། བུ་ལོན་པ་བྱུང་ན་དེ་ལ་གཞལ་
བར་བྱ་བའི་ཚད་ཀྱི་རྫས་དེ་བུ་ལོན་པ་དེ་ལ་དབང་བ་དང་། མི་
བཅུའི་བགོ་རྫས་མ་བགོས་པའི་སྔ་རོལ་ཏུ་འགའ་ཞིག་ཤི་ན། དེ་
དག་གི་སྐལ་བ་ཚོམས་ཀྱི་སྡེ་ཚན་དེ་ལ་དབང་བ་དང་། སྡོམ་པ་གསོ་
རུང་ཡན་ཆད་དང་ལྡན་པ། ཤི་བ་དེ་དང་ལྟ་བ་མཐུན་པ། མཚན་
མཐུན་པ། གནས་ནས་མ་བྱུང་བ། ནད་གཡོག་གི་བྱ་བ་བྱས་པ་སྟེ་
ནད་གཡོག་གི་ཆོས་ལྔ་དང་ལྡན་ན་ཤི་བ་དེའི་ཡོ་བྱད་དྲུག་ནད་གཡོག་
དེ་ལ་དབང་བ་ལྟ་བུ་དང༌། དགེ་སློང་ཤི་བ་དེའི་ལྷུང་བཟེད་དང་
ཆོས་གོས་ཁྱིམ་གཞན་ན་འདུག་པ་ན་ཁྱིམ་བདག་གིས་ཆོས་ལྔ་ལྡན་གྱི་



266
༄༅། །གནའ་དཔེ་གཅེས་བསྡུས་དཔེ་ཚོགས།
རབ་བྱུང་གང་ལ་བྱིན་པ་དེ་ལ་དབང་བ་ལྟ་བུ་དབང་ཚུལ་མི་འདྲ་བ་ལྔ་
ཡོད་ཅིང་། གཉིས་པ་ནི། དེ་ལས་གཞན་པའི་རབ་བྱུང་ཤི་བའི་ཡོ་
བྱད་དགེ་འདུན་ལ་དབང་བས་བྱིན་གྱིས་བརླབ་པར་བྱའོ། ། རྟགས་
ཅན་ཤི་བའི་ཡོ་བྱད་རིན་པོ་ཆེ་རྣམས་ནི་དཀོན་མཆོག་གསུམ་ལ་་་་
འབུལ་ཞིང་། མུ་ཏིག་སངས་རྒྱས་ལ་འབུལ་བ་དང༌། གོ་ཆ་སོགས་
ནི་རྒྱལ་བོ་ལ་འབུལ་དགོས་པ་སོགས་གོས་གཞི་ནས་འབྱུང་བ་ལྟར་
རོ། །གློ་བུར་བའི་རྙེད་པ་དབང་ཚུལ་ལ་ཡང་ལུང་དང་འོད་ལྡན་ལས་
འབྱུང་བ་ལྟར་བཞི་སྟེ། གནས་འདིར་རྙེད་པ་བྱུང་བ་གང་ཟག་གམ་
དགེ་འདུན་འདིས་དབང་བར་བྱར་ཡོད་དོ། །ཞེས་ཁྲིམས་སུ་བཅས་
ན་ཁྲིམས་སུ་བཅས་པ་ལྟར་དབང་བ་དང༌། ཡང་ན་ཡོན་བདག་
གམ་མཆོད་གནས་ཀྱི་རིས་འདི་དང་འདི་ནས་ཕུལ་བ་རྣམས་དགེ་
འདུན་འདི་དང་འདི་རྣམས་དབང་ངོ་ཞེས་ཁྲིམས་སུ་བཅས་ན་ཇི་ལྟར་
ངེས་པར་བྱས་པ་ལྟར་དབང་བ་ལྟ་བུ་དང་། རྫས་འདི་དགེ་འདུན་
ལ་འབུལ་ལོ་ཞེས་དགེ་འདུན་བྱེ་བྲག་ཏུ་མ་ཕྱེ་བར་མཚམས་དེར་ཕུལ་
བ་ལ་མཚམས་ཀྱི་སྒྲུབ་པས་དབང་བ་ལྟ་བུ་དང་། སྦྱིན་ཡུལ་དགེ་
འདུན་ནམ་གང་ཟག་འདི་ལ་འབུལ་ལོ་ཞེས་སོ་སོར་ངེས་པར་བྱས་ན་
སྦྱིན་བདག་གི་ཚིག་གིས་གང་ལ་ངེས་པར་བྱས་པ་དེ་ཉིད་དབང་བ་ལྟ་
བུ་དང་། སྦྱིན་བདག་གི་ཚིག་གིས་ངེས་པར་མ་བྱས་ཀྱང་དགེ་་་
འདུན་ནམ་གང་ཟག་ལ་མངོན་སུམ་དུ་ཕུལ་ན་གང་ལ་ཕུལ་བ་དེ་དབ
ང་བ་ལྟ་བུ་བཞི་ཡོད་དོ། །དེ་དག་ནི་རྫས་བདག་སྤྱིའི་དབྱེ་བ་ཙམ་



•
。
。
。
༄༅། །རྗེ་ལྷ་མོའི་བློ་བཟང་ཚུལ་ཁྲིམས་རྒྱ་མཚོའི་འདུལ་བ། 267 །
ཡིན་གྱི། བྱེ་བྲག་མ་བྱིན་ལེན་གྱི་རྫས་བདག་མི་ཡིན་པ་དགོས་ལ།
དེ་ཡང་དགྲ་བཅོམ་པའི་རྫས་བརྐུས་པ་ལ་སྦོམ་པོ་ལས་མི་འབྱུང་བར་
མཚོ་ཊཱིཀ་ལས་གསུངས་ཏེ། དེ་ཉིད་ལས། འདིར་སྦོམ་པོ་བསྐྱེད་
པ་དེ་འཐད་ཀྱང་ཕམ་པ་བསྐྱེད་པ་དེ་མི་འཐད་པས་ཞེས་པ་ནས་རྫས་
བདག་ཏུ་བཟུང་བའི་ཡན་ལག་མ་ཚང་བའི་ཕྱིར། ཞེས་གསུངས་
པའི་ཕྱིར། དེ་ཉིད་རང་ལུགས་སུ་མི་འཐད་དེ། དབུ་མ་ཆེན་མོ་
ལས། སངས་རྒྱས་མྱ་ངན་ལས་མ་འདས་གོང་དུ་དེའི་རྫས་རིན་ཐང་
ཚང་བ་བརྐུས་ན་ཕམ་པ་བཅས་ལྡན་འབྱུང་ཞིང་། མྱ་ངན་ལས་
འདས་རྗེས་སུ་དེ་ལྟར་བརྐུས་ཀྱང་ཕམ་པ་མི་འབྱུང་བའི་ཁྱད་པར་མི་
འཐད་པར་ཐལ། ཞེས་པ་ནས། མདོ་རྩ་བ་ལས་ཀྱང༌། མྱ་ངན་
ལས་འདས་པ་ནི་ལྷ་ཉིད་དོ། །ཞེས་པའི་བཤད་བྱའི་མདོ་རྩ་འགྲེལ་གྱི་
དོན་གྲུབ་པའི་ཕྱིར། ཞེས་དང་། རྗེ་ཐམས་ཅད་མཁྱེན་པའི་མདོ་
རྩའི་ཟིན་བྲིས་ལས། ཁ་ཅིག་མྱ་ངན་ལས་མ་འདས་པའི་དུས་ཀྱི་
དཀོར་བརྐུས་པ་ལ་ ཕམ་པ་དང་། འདས་པ་ལ་སྦོམ་པོར་རྨ་ཚོ་་་
འདོད་པ་ལ། གཞན་དག་སོ་ཐར་གྱི་འགྲེལ་བ་ལུང་གི་རྣམ་བཤད་
ལས། སངས་རྒྱས་ཀྱི་དཀོར་བརྐུས་ན་མི་ ཕམ་ སྟེ། ཡོངས་སུ་་་
བཟུང་ བ་ མེད་ པས་ སྦོམ་ པོའོ། ། ཞེས་ དང༌། འགྲེལ་ཆུང་ལས།
བཅོམ་ལྡན་འདས་དང་ཉན་ཐོས་རང་རྒྱལ་བའི་དཀོར་བརྐུས་པ་ནི་
ལྷའི་ནོར་བརྐུས་པ་དང་འདྲའོ། ། ཞེས་འབྱུང་བ་དང་། བདག་་
འཛིན་མེད་པའི་ཕྱིར་སྦོམ་པོའོ། །ཞེས་ཟེར་མོད་ཀྱི་རྩ་འགྲེལ་མཁན་



268་ ༄༅། །གནའ་དཔེ་གཅེས་བསྡུས་དཔེ་ཚོགས།
གྱི་བཞེད་པ་ནི་སྔ་མའོ། ། ཞེས་ དང༌། གནམ་ རྩེད་ལྡིང་ མ་ ལས།
སངས་རྒྱས་ལྷག་མེད་དུ་མྱ་ངན་ལས་འདས་པའི་དཀོར། ཞེས་དང༌།
རང་འགྲེལ་ཊཱིཀྐ་བམ་ལྔ་གསུམ་ཀ་ལས། ཕུང་བོ་ལྷག་མ་མེད་པའི་
དབྱིངས་སུ་ཡོངས་སུ་མྱ་ངན་ལས་འདས་པ་ནི་རྣམ་པར་དག་པའི་ལྷ་
ཉིད། ཅེས་གསུངས་པའི་ཕྱིར་དང་། བདག་འཛིན་སྤངས་པས་
དེའི་རྫས་ལ་ཕམ་པ་མི་སྐྱེད་ལུགས་འདིར་བདག་འཛིན་མཐོང་སྦྱང་
ཡིན་པས་འབྲས་གནས་བཞི་ཀའི་རྫས་ལ་ཕམ་པ་མི་འབྱུང་བར་ཐལ་
བས་དགྲ་བཅོམ་དམིགས་ཀྱིས་བསལ་བ་དོན་མེད་དུ་འགྱུར་བའི་ཕྱིར།
ཤོ་གམ་གཞལ་བའི་གནས་ནི། ས་ཡིན་པ། བསྲུང་བ་ཡིན་པ།
གཅོད་པ་ཡིན་པ་སྟེ་ཁྱད་ཆོས་གསུམ་ལྡན་དགོས་ཤིང་གང་ལ་གཞལ་
བའི་བདག་པོ་ནི། བྱེ་བྲག་བཤད་པ་ལས། གང་ཞིག་ཆོས་བཞིན་
དུ་སྲུང་བ་དང༌། སྐྱོབ་པ་དང༌། སྦེད་པ་དང༌། ཀུན་འགེང་
པར་བྱེད་པ་དེས་ཤོ་གམ་དབང་བ་ཡིན་ནོ། ། ཞེས་པ་ལྟར་ལ། དེ་
དག་གི་དོན་རིམ་བཞིན། འོད་ལྡན་ལས། སྐྱེ་དགུ་ཉོན་མོངས་
བསྲུང་བའི་ཕྱིར། ། རྒྱལ་བོ་ལ་ནི་ཤོ་གམ་གཞལ། ། ཞེས་སོགས་ལྟར།
རྒྱལ་བོ་གཞན་གྱི་དམག་ལས་སྲུང་བ་དང༌། རང་གི་ཡུལ་མིས་་་་
འཇོམས་པ་ལས་སྐྱོབ་པ་དང་། ཚོང་བ་ནང་གི་འཇིགས་པ་ལས་
སྦེད་པ་དང་། ཡུལ་ཆོས་ཀྱི་རིགས་ཚོད་དུ་ལེན་པའི་དོན་དུ་མཚོ་
ཊཱིཀ་ལས་གསུངས་སོ། །གང་ལས་གཞལ་བའི་རྫས་ནི། ཉོ་ཚོང་དུ་
བྱེད་པའི་རྫས་ཁོ་ན་དགོས་ཏེ། འོད་ལྡན་ལས། འཇིག་རྟེན་པའི་



༄༅། །རྗེ་ལྷ་མོའི་བློ་བཟང་ཚུལ་ཁྲིམས་རྒྱ་མཚོའི་འདུལ་བ། 269
ལུགས་ཀྱི་ཟོང་ཁོ་ན་ལ་ཤོ་གམ་བཅད་པར་རིགས་སོ། །ཞེས་གསུངས་
པའི་ཕྱིར་འོ་ན་ཕ་མ་དང་དཀོན་མཆོག་གི་ཕྱིར་དུ་ཁྱེར་བའི་རྫས་ལས་
ཀྱང་ཤོ་གམ་སྦྱིན་པར་གསུངས་པ་དང༌། རང་གི་འཚོ་བའི་ཡོ་བྱད་
དུ་བྱ་བའི་རྫས་ལ་ཡང་ཁ་ཚར་བཅད་པ་དང་། ཆུར་སྨྱུག་པ་དང་།
བ་ལང་གི་ལྕི་བས་ཁ་བསྒྱུར་བ་སོགས་བྱ་དགོས་པར་གསུངས་པ་ཅི་ཞེ་
ན། ཕ་མ་དང་དཀོན་མཆོག་གི་རྫས་ལ་ཤོ་གམ་སྦྱིན་པར་གསུངས་
པ་ནི་ཁ་མཆུ་སྤང་བའི་ཕྱིར་ཡིན་ལ་ཁ་ཚར་བཅད་པ་སོགས་ནི་འོད་
ལྡན་ལས། ཁ་ཚར་བཅད་པ་དང་། ཆུར་སྨྱུག་པ་ལ་སོགས་པ་བྱས་
པ་ལ་ཤོ་གམ་མི་གཅོད་པའི་ཡུལ་ཆོས་ཀྱི་དབང་དུ་བྱས་པ་ཡིན་ནོ། །
ཞེས་པ་ལྟར་རོ། །འོ་ན་བྱེ་བྲག་ཏུ་བཤད་པ་ལས། དཀོན་མཆོག་
དང༌། མཁན་པོ་དང༌། སློབ་དཔོན་དང་། ཕ་མ་དང༌། སྐྱེས་
ཀྱི་ཕྱིར་ཁྱེར་བ་དེ་ལས་ཤོ་གམ་སྦྱིན་པར་མི་བྱ་སྟེ། ཉོ་ཚོང་བྱ་བའི་
རྒྱུད་མི་འགྱུར་བས་སོ། །ཞེས་དང༌། འོད་ལྡན་དུ་དྲངས་བའི་རྒྱལ་
པོའི་བསྟན་ངག་ལས། བག་མ་བླང་པ་དང་། བཏང་བ་དང༌།
མཆོད་སྦྱིན་བྱ་བ་དང༌། ལྷ་ལ་མཆོད་པ་དང་། རབ་ཏུ་བྱུང་བའི་
ཁྱད་པར་གྱི་རྫས་ནི་ཤོ་གམ་མི་བྱ་བ་ཡིན་ནོ། །ཞེས་འབྱུང་བ་ཅི་ཞེ་ན།
སྤྱིར་བཏང་དམིགས་བསལ་གྱི་ལན་གདབ་དགོས་ སོ། ། ཤོ་གམ་ཇི་
ཙམ་གཞལ་བའི་ཚད་ནི། ལུང་དུ་མི་གསལ་ལ། འོད་ལྡན་ལས།
ཟོང་ལ་ནི་ཉི་ཤུ་ཆ་ཤོ་གམ་ཡིན་ལ། རྩྭ་ཤིང་ལ་ནི་དྲུག་ཅུ་ཆ་ཤོ་གམ་
ཡིན་ནོ། །ཞེས་འབྱུང་ལ། རྐུ་སེམས་དང་རིན་ཐང་ཚང་ན་ཕམ་པ་



270 ༄༅ ། །གནའ་དཔེ་གཅེས་བསྡུས་དཔེ་ཚོགས།
འབྱུང་བར་གསུངས་སོ། ། ཤོ་གམ་གྱིས་མཚོན་པའི་དོན་ནི། གྲུབ་
ཙས་དང་ལག་ཅན་སོགས་ཡིན་ལ། འོད་ལྡན་ལས། སྦྲུམ་མ་ཟླ་བ་
གཉིས་ལ་སོགས། །རབ་ཏུ་བྱུང་དང་ཐུབ་པ་དང༌། །བྲམ་ཟེ་དང་ནི་
རྟགས་ཅན་ལ། ། གྲུབ་ཙས་བླང་བར་མི་བྱའོ། ། ཞེས་པ་ནི་རྒྱལ་བོ་
གཟུགས་ཅན་སྙིང་བོ་དང་གསལ་རྒྱལ་གཉིས་ཀྱིས་དགེ་སློང་ལ་ཤོ་གམ་
དང་གྲུབ་ཙས་མེད་པར་བྱས་པས་དེའི་དབང་དུ་བྱས་ཀྱི། ཡུལ་དེར་
དགྲ་བཅོམ་པ་སོགས་ལ་གྲུབ་ཙས་སོགས་ཡོད་ན་འཇལ་དགོས་པ་འོད་
ལྡན་གྱི་དགོངས་པར་བདག་གི་བླ་མ་རིན་པོ་ཆེས་གསུངས་སོ། །རྫས་
རིན་ཐང་ཚང་བ་ཞིག་དགོས་ཏེ། རིན་ཐང་མ་ཚང་ན་སྦོམ་པོ་ལས་
མི་འབྱུང་བའི་ཕྱིར། དེ་ཡང་ཐོབ་བློ་སྐྱེས་པའི་དུས་སུ་རིན་ཐང་
ཚང་བ་དང་། ཐོབ་བློ་སྐྱེས་པའི་གནས་དེར་རིན་ཐང་ཚང་བ་དང་།
བརྐུ་ཡུལ་ལ་ལྟོས་ཏེ་རིན་ཐང་ཚང་བ་དང་། རྐུ་མཁན་ལ་ལྟོས་ནས་
རིན་ཐང་ཚང་བ་དང༌། རིན་ཐང་གི་ཚད་རྣམས་སུ་ཡོད་པ་ལས།
དང་བོ་ནི། ཐོབ་བློ་མ་སྐྱེས་པའི་སྔོན་དུ་རིན་ཐང་མ་ཚང་ཡང་།
ཐོབ་ བློ་ སྐྱེས་ པའི་ དུས་ སུ་ རིན་ ཐང་ ཚང་ ན་ ཕམ་ པར་ འགྱུར་ ལ།
ཐོབ་བློ་མ་སྐྱེས་པའི་སྔོན་དུ་རིན་ཐང་ཚང་ཡང་། ཐོབ་བློ་སྐྱེས་དུས་
རིན་ཐང་མ་ཚང་ན་ཕམ་པ་མི་འབྱུང་བ་ལྟ་བུ་དང་། གཉིས་པ་ནི།
འབྲོག་ནས་བརྐུས་ཏེ་རོང་ནས་ཐོབ་བློ་སྐྱེས་ན་འབྲོག་ནས་རིན་ཐང་
མ་ཚང་ཡང་རོང་ནས་རིན་ཐང་ཚང་བ་ལྟ་བུ་ལ་ཕམ་པ་འབྱུང་བ་དང་།
དེ་ལས་ ལྡོག་ན་ ཕམ་ པ་ མི་ འབྱུང་ བ་ ལྟ་ བུ་ དང༌། གསུམ་ པ་ ནི།



༄༅། །རྗེ་ལྷ་མོའི་བློ་བཟང་ཚུལ་ཁྲིམས་རྒྱ་མཚོའི་འདུལ་བ། 271
བརྐུ་ཡུལ་མི་བཅུའི་འཇོག་རྫས་མི་གཅིག་གིས་བརྐུས་ན་རིན་ཐང་ཚང་
བ་གཅིག་གིས་ཕམ་པ་འབྱུང་ཞིང་། མི་བཅུའི་བགོད་རྫས་མི་གཅིག་
གིས་བརྐུས་ན་རིན་ཐང་ཚང་བ་བཅུ་མ་ཐོབ་ན་ཕམ་པ་མི་འབྱུང་བ་ལྟ་
བུ་ཡིན་ཏེ། བསླབ་བྱ་ཆེན་མོ་ལས། རྐུ་བ་བོ་གཅིག་གིས་མི་ཐ་
དད་པ་བཅུའི་བགོད་རྫས་བརྐུས་ན་རིན་ཐང་ཚང་བ་བཅུ་ཐོབ་པ་
ཡན་ལག་ཏུ་དགོས། བཅུའི་འཇོག་རྫས་ཡིན་ན་རིན་ཐང་ཚང་བ་
གཅིག་གིས་ཀྱང་སྐྱེད་དོ། ། ཞེས་གསུངས་པའི་ཕྱིར། བཞི་བ་ནི།
བསླབ་བྱ་ཆེན་མོ་ལས། རྫས་བདག་གཅིག་ལ་རྐུ་བ་པོ་ནོར་ཐ་དད་
པ་བཅུས་བགོད་རྫས་ཀྱི་ཕྱིར་དུ་བརྐུས་ན་རིན་ཐང་ཚང་བ་བཅུ་ཐོབ་
དགོས་ཤིང༌། འཇོག་རྫས་ཀྱི་ཕྱིར་བརྐུས་ན་རིན་ཐང་ཚང་བ་གཅིག་
གིས་ཀྱང་སྐྱེད་དོ། ། རྫས་བདག་བཅུའི་བགོད་རྫས་རྐུ་བ་བོ་བཅུས་
བགོད་རྫས་ཀྱི་ཕྱིར་བརྐུས་ན་རེ་རེས་ཀྱང་རིན་ཐང་ཚང་བ་བཅུ་བཅུ་
ཐོབ་དགོས་ལ། སྤྱིར་བསྡོམས་ན་རིན་ཐང་ཚང་བ་བརྒྱ་ཐོབ་པ་
དགོས་ཏེ། སྤྱིར་ནོར་ཐ་དད་པ་བཅུའི་འཇོག་རྫས་ཀྱིས་ཕྱིར་བརྐུས་
ན་གཅིག་གིས་གཅིག་ལ་བརྐུས་པ་དང་འདྲ་བར་རིན་ཐང་ཚང་བ་
གཅིག་གིས་ཀྱང་ཀུན་ལ་ཕམ་པ་བསྐྱེད་དོ། །ཞེས་གསུངས་པའི་ཕྱིར།
རྩ་བར། བྱ་བ་དུ་མའི་འབྲས་བུས་ལྟུང་བ་རྣམ་པར་མི་བཞག་གོ།
ཞེས་གསུངས་པས་སྦྱོར་བ་གཅིག་གི་ནང་དུ་རིན་ཐང་ཚང་བ་དགོས་པ་
འོ། ། རྫས་བདག་གི་ཡུལ་དུ་རིན་ཐང་ཚང་ལ་རྐུ་བ་བོའི་ཡུལ་དུ་རིན་
ཐང་མ་ཚང་བ་དང༌། དེ་ལས་ལྡོག་པ་དང༌། རིན་ཐང་མེད་པའི་



272 ༄༅ ། །གནའ་དཔེ་གཅེས་བསྡུས་དཔེ་ཚོགས།
སར་ཐོབ་བློ་སྐྱེས་པ་རྣམས་ནི་སྔར་གྱི་ཡུལ་གཉིས་གར་ཉེ་བ་དེས་བརྩི་
ས་ནས་ཕམ་པར་འཇོག་མི་འཇོག་གི་རྣམ་དབྱེ་བྱེད་ཅིང༌། ཐག་ཉེ་
རིང་མཉམ་པ་ཡུལ་གཉིས་ཀྱི་དབུས་ལྟ་བུར་གནས་ན་རྐུན་མའི་གནས་
ཀྱི་རིན་ཐང་གི ས་ བརྩི་དགོས་སོ། ། རིན་ཐང་གི་ཚད་ལ་ སྟོན་པས་
བཅས་པ་མཛད་དུས་དང་མདོ་རྩ་རྩོམ་དུས་རྒྱ་ཆེར་འགྲེལ་རྩོམ་དུས་
གསུམ་གར་མགྲོན་བུ་ཉི་ཤུར་ཚང་བའི་རིན་ཐང་ཀ་ཀ་ན་གཅིག་གི་
ཚད་དུ་བརྩི་བ་སྟེ། ཀ་ཀ་ན་དེ་བཞི་སྡོམ་པའི་རིན་ལ་མ་ཤ་ཀའི་ཚད་
ཟེར། མ་ཤ་ཀ་དེ་ལྔ་ཀརྞ་པ་ནའི་བཞི་ཆ་ལ་བྱའོ། །དེ་ནི་མགྲོན་བུ་
སྟོང་དྲུག་བརྒྱའི་རིན་ཐང་གི་ཚད་ཡིན་ལ་མ་བྱིན་ལེན་གྱི་ཕམ་པའི་
རིན་ཐང་གི་ཚད་ཀྱང་ཡིན་ཏེ། རྩ་བར། ཀ་ཀ་ནི་བཞི་ལ་མ་ཤ་
ཀའོ། །ལྔ་ཉིད་ནི་ཀརྟ་པ་ནའི་བཞི་ཆའི་དཔེ་ཡིན་ནོ། ། གང་དེའི་
ཚིགས་ཉིད་ཉི་ཤུ་ཡིན་པ་དེ་ལ་བརྟེན་ནས་སོ། །ཞེས་དང༌། རྣམ་
འབྱེད་ལས། མ་ཤ་ཀ་ལྔ་ལ་སོགས་པའོ། །ཞེས་དང་། ཞུ་བ་ལས།
ལྔ་ཉིད་ནི་ཀཎ་པ་ནའི་བཞི་ཆའི་དཔེ་ཡིན་ཏེ། ཞེས་དང་། ཊཱིཀྐ་
ལས་ཀྱང་ངོ༌། །པར་འདིར་དེ་ལྔ་བ་ནའི་བཞི་ཆའོ་རིན་ཐང་ཡིན། །
ཞེས་པའི་ཚིག་གཅིག་ཆད་པར་མདོ་རྩ་འགྲེལ་ཀུན་ལ་བརྟགས་ན་ཤེས་
སླ། མ་ཤ་གསུམ་གྱིས་ཕམ་པའང་དུས་ཀྱིས་སྲིད་དེ། ལུང་གཏམ་
གྱི་གཞི་ལས། བཙུན་པ་མ་ཤ་ཀ་གསུམ་བརྐུས་ན་ཕམ་པར་འགྱུར་
བ་མཆིས་སམ། བཀའ་སྩལ་བ། ཡོད་དེ། གང་ན་མ་ཤ་ཀ་བཅུ་
གཉིས་ལ་ཀཎ་པ་ན་གཅིག་ཏུ་འགྱུར་བ་ནའོ། ། མ་ཤ་ཀ་ལྔ་ལས་ལྷག་



༄༅། །རྗེ་ལྷ་མོའི་བློ་བཟང་ཚུལ་ཁྲིམས་རྒྱ་མཚོའི་འདུལ་བ། 273
པ་བརྐུས་ན་ཕམ་པར་མི་འགྱུར་བ་མཆིས་སམ། བཀའ་སྩལ་བ།
ཡོད་དེ། གང་ན་མ་ཤ་ཀ་བཞི་བཅུ་ལ་ཀརྞ་པ་ན་གཅིག་ཏུ་འགྱུར་བ་
ནའོ། །ཞེས་གསུངས་པའི་ཕྱིར། མཚོ་ཊཱིཀ་ལས། པ་ན་ཞེས་པ་ནི་
མ་ཤ་ཀའི་མིང་གི་རྣམ་གྲངས་ཡིན་ལ། ཞེས་པ་མི་འཐད་དེ། གཞི་
འགྲེལ་ལས། ཀཎ་པ་ན་ནི་པ་ཎའི་བྱེ་བྲག་སྟེ། མངོན་ཚན་ཅན་
ཡིན་ན་དངུལ་ལས་བྱས་པ་ཡིན་ནོ། ། ཞེས་དང་། མཐའ་དཔྱོད་
ལས། འདིས་ཀྱང་དོན་གཅིག་པར་མི་བྱའོ། །ཞེས་གསུངས་པའི་
ཕྱིར། ་ཀཎ་པ་ན་ནི་རྒྱུ་གསེར་རམ་གཙོ་བོར་དངུལ་ལས་བྱས་པ།
དབྱིབས་དོང་ཙེའི་རྣམ་པ་ཅན་རྒྱལ་པོའི་རྟགས་འབྱར་བ། སྟོན་པ་
ལས་མི་རབས་མང་པོས་སྔ་བའི་རྒྱལ་པོ་རྨ་བྱ་ཟེར་བས་བྱས་པ་ལྟ་བུ་
ཡིན་པར་ཞུ་བ་ཆེ་ཆུང་དང༌། དེའི་འགྲེལ་བ་སོགས་ལས་གསུངས་
པ་ལྟར་མཐའ་དཔྱོད་དང་མཚོ་ཊཱིཀ་ཏུ་གསལ་ལོ། །མ་ཤ་ཀ་ལ་གསེར་
དངུལ་ཟངས་ལྕགས་ལས་བྱས་པ་བཞི་ཡོད་དེ། ལུང་ཞུ་བ་ལས།
གསེར་གྱི་མ་ ཤ་ཀའམ། དངུལ་གྱི་མ་ཤ་ཀ་བླངས་ན་ཅིར་འགྱུར།
སྤང་བར་འགྱུར་རོ། །ལྕགས་ཀྱི་མ་ཤ་ཀའམ་ཟངས་ཀྱི་བླངས་སམ་
ལེན་དུ་བཅུག་ན་ཉེས་བྱས་སུ་འགྱུར་རོ། །ཞེས་གསུངས་པའི་ཕྱིར།
འཆི་མེད་མཛོད་ལས། ཀུཉྫ་ལྔ་སོགས་མ་ཤ་ཀ། དེ་དག་བཅུ་དྲུག་
ཞོ་གཉིས་ཏེ། །ཞེས་པའི་ཀུལྔ་ཞེས་པ་དང༌། མདོ་རྩར། ཀ་ཀ་ནི་
བཞི་ལ་མ་ཤ་ཀའོ། །ཞེས་པའི་ཀ་ཀ་ནི་དང་། མདོ་རྩའི་རང་འགྲེལ་
ཉིད་ཀྱི་རྣམ་བཤད་ལས་མ་ས་སེ་བ་བརྒྱད་ཅེས་བྱ། །ཞེས་པའི་སེ་བ་



274 ༄༅། །གནའ་དཔེ་གཅེས་བསྡུས་དཔེ་ཚོགས།
ཞེས་པའི་དངོས་འཛིན་ནི། ཀུན་གཟིགས་ལྔ་བའི་ལས་ཆོག་གསེར་
མདོག་རྣམ་རྒྱལ་དུ་ལོ་ཆེན་ཆོས་སྐྱོང་བཟང་བོས་མཛད་པའི་དྲིས་ལན་
གྱི་ཚིག་དྲངས་པ་ལས། ཀ་ཀ་ནི་ཞེས་བྱ་བ་ནི། ཀུཉྫ་ཞེས་བྱ་བ་
དམར་རུ་མགོ་ནག་གི་མིང་ཡིན། བཞི་ལ་མ་ཤ་ཀ་ཞེས་བྱ་བ་གསེར་
སེ་བ་དོ་ཡིན། ལྔ་ཉིད་རིན་ཐང་གི་ཁྱད་པར་ཞེས་བྱ་བ་གསེར་སེ་བ་
བཅུ་ཀཎ་པ་ནའི་བཞི་ཆ་ཡིན། འཆི་མེད་མཛོད་ལས། ཀུཉྫ་ལྔ་
སོགས་མ་ ཤ་ ཀ། དེ་དག་བཅུ་དྲུག་ཞོ་གཉིས་ཏེ། ཞེས་འབྱུང་
བའང་འདི་དང་དོན་གཅིག དེས་ན་ཀཎ་པ་ན་ཞེས་བྱ་བ་མགྲོན་བུ་
སྟོང་དྲུག་བརྒྱའི་རིན་ཐང་གི་ཚད་དེ་གསེར་ཞོ་དོ་ཡིན། དེའི་བཞི་
ཆ་གསེར་ཞོ་ཕྱེད་ནི་ མགྲོན་བུ་ བཞི་ བརྒྱའི་རིན་ཐང་གི་ཚད་ཡིན།
ཀ་ཀ་ནི་འམ་བུཎྜི་ཀའམ་ཀུཉྫ་ཞེས་བྱ་བ་དེ་ནི་དམར་རུ་མགོ་ནག་ཡིན།
ཞེས་ པ་ ལྟར་ འཐད་ དམ་ སྙམ་ སྟེ། བི་ དཀར་ གཡའ་ སེལ་ ལས།
དམར་རུའམ་ཀ་ཀ་ནི་གཉིས་ལ་སེ་བ། དེ་ཉི་ཤུ་ལ་ཞོ། ། ཞོ་བརྒྱད་
ལ་སྲང་གང་ཞེས་ཀྱང་འབྱུང་བས་སོ། །གཞན་ཡང་ཞོ་སྲང་གི་ཚད་ཤ་
ལི་ཧོ་ཏྲ་དང་། འགྲེལ་བ་ཟླ་ཟེར་སོགས་ཀྱི་བཤད་ཚུལ་མང་ཡང་ཉེ་
བར་མི་མཁོ་བས་མ་བྲིས། རྒྱུ་འདུལ་བ་འཛིན་པ་ཡིས། རྟ་དང་
རྒོད་མ་ཙམ་རིན་ཐང་གི་ཚད་དུ་འཐད་དེ། མ་བྱིན་ལེན་གྱི་རིན་
ཐང་ནི་གསོད་པའི་དགག་བྱ་དང་བསྟུན་ནས་བཞག་པ་གང་ཞིག་
དེ་ཙམ་ལ་གསོད་པའི་དགག་བྱ་རྫོགས་པའི་ཕྱིར་ཟེར། སྐྱོར་མོ་ལུང་
པ་སྦལ་ཏི་བ་བརྩོན་འགྲུས་དབང་ཕྱུག་དང༌། སྐྱེད་ཚལ་མཁན་པོ་



༄༅། །རྗེ་ལྷ་མོའི་བློ་བཟང་ཚུལ་ཁྲིམས་རྒྱ་མཚོའི་འདུལ་བ། 275
ཀུན་དགའ་ཆོས་བཟང་གཉིས་ན་རེ། ནས་ཁལ་བཞི་ཙམ་ཡིན་ཏེ།
འོད་ལྡན་དུ་ཆུ་གཏོང་འགོག་གི་སྐབས་སུ་ནས་ཁལ་བཞི་དཔེར་བརྗོད་
པའི་ཕྱིར་ཟེར། བུ་སྟོན་གྱིས་ཚོང་འདུས་མགུར་མོའི་གསེར་བྲེའི་བ
ཞི་ནམ་མམ་བཞི་ཆ་གཅིག་ཏུ་འདོད་པ་དང༌། ཁ་ཅིག གསེར་
སྦྲམ་འབྲིང་བོའི་བཞི་ཆ་གཅིག་ཏུ་གསུངས་པ་དང༌། མཉམ་མེད་
རེད་མདའ་བས། གསེར་ཞོ་ཕྱེད་ཙམ་ཡིན་ཏེ། མ་ཤ་ཀ་གཅིག་
དང༌། གསེར་དྲུག་ནམ་གཅིག་ཚད་མཉམ་པར་གྲགས་པའི་གཏམ་
རྒྱུད་ངེས་པ་ཅན་ཡོད་ཅིང་། མ་ཤ་ཀ་གསུམ་རིན་ཐང་གི་ཚད་དུ་
ལུང་གཏམ་གྱི་གཞི་ལས་བཤད་པའི་ཕྱིར། ཞེས་གསུངས། བོད་
ཀྱི་མཁས་པ་ཕལ་ཆེ་བས། རིན་ཐང་གི་ཚད་ཚོང་འདུས་མགུར་མོའི་
ཞོ་ཆ་ལ་ཚད་འཇོག་པར་སྣང་བས། དེ་ཡང་གཙང་ཕྱོགས་ཀྱི་མགུར་
མོ་རབས་ཁ་བྱ་བའི་ས་ཆ་ཞིག་ཡོད་པ་དེར་ཕྱིས་སུ་ཚོང་འདུས་ཆགས་
པ་ལ་ཚོང་འདུས་མགུར་མོར་གྲགས་པ་དེའི་ཞོ་གང་དང༌། རྒྱ་ནག་
གི་ཐུར་སྲང་ཆེ་བ་ཞོ་གང་ཚད་མཉམ་པར་སྡེ་དགེ་བསྟན་འཛིན་ཕུན་
ཚོགས་ཀྱིས་བཤད་ཅིང་། ཨ་ཀྱཱ་བློ་བཟང་བསྟན་རྒྱན་པའི་གསུང་
ཐོར་དུའང་ཕལ་ཆེར་དེ་དང་མཐུན་པར་འབྱུང་། ཀརྞ་པ་ན་ཞེས་
པ་བསྒྱུར་ན་ཞོ་གཉིས་ཞེས་པ་ཡིན་ཏེ། ཙནྡྲ་པར། ཀརྞ་པ་ཎས་ཧ་
སྲ་ཞེས་སོགས་ཀྱི་དཔེར་བརྗོད་དུ་ཀཎ་པ་ཎ་ཞོ་གཉིས་ལ་བསྒྱུར་བས་
སོ། །སོགས་སྒྲས་བསྡུས་པ། པཎ་ཆེན་བསོད་གྲགས་པས། ཚོང་
འདུས་མགུར་མོའི་གསེར་ཞོ་གང་གི་བརྒྱད་ཚལ་བཞེད་དེ། དེའི་



276 ༄༅། །གནའ་དཔེ་གཅེས་བསྡུས་དཔེ་ཚོགས།
འདུལ་བ་ལུང་རིགས་ཉི་མ་ལས། གུང་བསྒྲིགས་ན་མགུར་མོའི་་་
གསེར་ཞོ་གང་གི་བརྒྱད་ཆ་ཙམ་ལ་འོས་པ་གཙང་ཊཱིཀ་རིན་ཆེན་་་་
འཕྲེང་ བའི་ དགོངས་ པ་ རྨད་ དུ་ བྱུང་ བ་ ཡིན་ ནོ། ། ཞེས་ གསུངས།
ལེགས་ བཟང་ བའི་ རིན་ ཆེན་ འཕྲེང་ བའི་ དགོངས་ རྒྱན་ ལས།
གསེར་སེ་བ་གསུམ་མམ། དངུལ་ཞོ་གང་གི་རིན་ཐང་ལ་མ་བྱིན་
ལེན་གྱི་ཕམ་པ་སྐྱེད་པར་བྱེད་པའི་གཞིར་གྱུར་པའི་རྫས་རིན་ཐང་
ཚང་བ་ཡིན་ཏེ། ཞེས་གསུངས། འདུལ་བ་རྒྱ་མཚོའི་སྙིང་བོའི་
རྣམ་བཤད་འཕགས་ ནོར་ རིན་ ཆེན་ འདྲེན་ པའི་གྲུ་གཟིངས་ ལས།
དམ་པ་དག་གིས་ད་ལྟ་བོད་ཀྱི་ཐད་ལ་བརྩི་ན། མུ་གེ་མེད་ཚེ་ནས་
ཁལ་གཅིག་དང་། ཡོད་ཚེ་ནས་ཁལ་ཕྱེད་ཙམ་ལ་རིན་ཐང་ཚང་
བར་གསུངས་པས་ད་ལྟ་ཡུལ་དུས་འདིའི་བརྩིས་ལ་དངུལ་ཞོ་དོ་ལྷག་
ཙམ་ བླངས་ ན་ ཕམ་ པ་ འབྱུང༌ བར་ སྣང་ ངོ༌། ། ཞེས་ གསུངས།
ཡོངས་འཛིན་ཡེ་ཤེས་རྒྱལ་མཚན་གྱིས་མཛད་པའི་བསླབ་བྱ་འོད་ལྡན་
སྙིང་བོ་ལས། དོན་བརྒྱད་མར་དངུལ་ཞོ་གཅིག་ཙམ་ལ་རིན་ཐང་གི་
ཚད་དུ་བྱས་པ་དང་། ཡང་སེ་བ་གསུམ་ཙམ་མམ་དངུལ་ཞོའི་་་
བརྒྱད་ཆ་གཅིག་གིས་རིན་ཐང་གི་ཚད་ལོངས་པར་འདུལ་འཛིན་་་་
འགའ་ཞིག་གིས་གསུངས་ཞེས་བཤད། སྔོན་དུས་གསེར་ཞོ་རེ་ལ་ཊཾ་
བརྒྱུད་རེ་ཕྱེད་པས་འདིའི་དངུལ་ཞོ་ཞེས་པ་ཊཾ་བརྒྱུད་ཀྱི་དོན་ཡིན་
ནོ། །དེ་ལྟར་ན་དངུལ་ཞོའི་བརྒྱད་ཆ་གཅིག་ནི་དངུལ་བལ་ཊཾ་གཅིག་
ཡིན་པས་དེ་ཙམ་གྱིས་རིན་ཐང་གི་ཚད་ལོངས་པར་གསུངས། ཞེས་



༄༅། །རྗེ་ལྷ་མོའི་བློ་བཟང་ཚུལ་ཁྲིམས་རྒྱ་མཚོའི་འདུལ་བ།
277 །
གསུངས། སྤྱན་སྔ་བློ་གྲོས་རྒྱལ་མཚན་གྱི་གཞན་ཕན་སྙིང་བོ་ལས།
བཤད་པ་རྣམས་དང་བསྟུན་ན་འདིའི་ཞོ་གསུམ་མ་ལོངས་ཙམ་ཞིག་
ཡིན་པར་མངོན། ཞེས་དང་། ཡང་དེའི་མཛད་པའི་བསླབ་བྱ་
འོད་འཕྲེང་ལས། མ་ཤ་ཀ་ལྔ་ལ་ནས་ཁལ་གསུམ་བྲེ་དྲུག་ཕལ་བཞི།
མ་ཤ་ཀ་བཞི་ལ་ཁལ་གཉིས་བྲེ་བཅུ་གསུམ་ཕུལ་དོ། །ཚད་དེ་གཉིས་
གང་ལ་བྱས་ཀྱང་མངོན། ཞེས་གསུངས། ཀུན་གཟིགས་ལྔ་བས་
བོད་དུ་མུ་གེ་མེད་པའི་ཚེ་ནས་ཁལ་གཅིག་ཙམ་དང༌། མུ་གེའི་ཚེ་
ནས་ཁལ་ཕྱེད་ཙམ་གྱིས་ཀྱང་ལོངས་པར་མངོན། ཞེས་གསུངས།
མཚོ་ཊཱིཀ་ལས། ཡུལ་དེར་རྒྱལ་ཁྲིམས་ཡོད་ན་ཇི་ཙམ་གྱིས་གསོད་
པར་འགྱུར་བའི་ཉེས་པ་ཡོད་པའི་ཚད་དེ་ཕམ་པའི་ཚད་ལུང་རིགས་
གཉིས་ཀྱིས་བསྒྲུབས་ནས་རྒྱལ་ཁྲིམས་མེད་སར་བསླབ་པ་འཆའ་བའི་
ཡུལ་དུས་ཀཎ་པ་ཎ་བཞི་ཆས་བརྩི་བར་གསུངས་ལ། ཀརྨ་པ་ཎ་ནི་
དངུལ་ཞོ་ཕྱེད་ལས་བྱས་པ་དང༌། དེའི་བཞི་ཆར་བརྩིས་པས་དངུལ་
སྐྱ་ཞོ་གཅིག་གི་བརྒྱུད་ཆ་ལ་བྱ་གསུངས་པ་སོགས་མཁས་པ་སྔ་མའི་
བཤད་ལུགས་མི་མཐུན་པ་མང་ཡང་། རང་ལུགས་འཐད་ལྡན་ནི།
ག སེར་མ་གངྒའི་ཞོའི་བརྒྱུ ད་ཆའམ། དེའི་རིན་ཐང་ཚང་པའི་
དངུལ་ལ་བརྩི་བར་གསུངས་པ་ལྟར་བྱའོ། །འོ་ན་ཀ་མ་ལ་ཤཱི་ལས་
མཛད་པའི་ཀཱ་རི་ཀཱ་ལྔ་བཅུ་བའི་འགྲེལ་བ་དོན་བརྒྱད་མ་ལས། མ་
ཤ་ཀ་ལྔ་ཙམ་ཞེས་བྱ་བ་ནི་རྒྱ་གར་གྱི་དངུལ་ཞོ་གཅིག་ཙམ་བརྐུས་ན་
ཕམ་པར་བརྩིའོ། །ཡང་ཁ་ཅིག་ནི། ཞོའི་བརྒྱད་ཆ་གཅིག་ལ་བྱས་



278 ༄༅ །གནའ་དཔེ་གཅེས་བསྡུས་དཔེ་ཚོགས།
ཏེ་ དེ་ ཙམ་ གྱིས་ ནི། རིན་ ཐང་ ཚང་ བར་ བརྩིའོ། ། ཞེས་ དང་།
རིན་འཕྲེང་དུ་ཤེས་རབ་བྱེད་པ་དྲངས་པ་ལས། དེང་སང་གི་དུས་
དང་སྦྱར་ཏེ་རྒྱ་གར་གྱི་ཡུལ་གྱི་མ་ཤ་ལ་བོད་ཀྱི་དངུལ་གྱི་ཐད་དུ་བརྩི་
ན་དངུལ་ཞོའི་བརྒྱད་ཆ་གཅིག་ཡོད་དེ། བརྒྱད་ཆ་གཅིག་ཡན་ཆད་
བརྐུས་ན་ཕམ། ཞེས་དང་། འགྲེལ་ཆུང་ལས། སངས་རྒྱས་་
བཞུགས་པའི་ཚེ་ན་ཀརྨ་པ་ཎའི་བཞི་ཆ་གཅིག་ལ་མ་ཤ་ཀ་ལྔ་ཡོད་དེ།
དེ་ལ་བརྩི་ན་དངུལ་ཞོའི་བརྒྱད་ཆ་གཅིག་ཡོད་དེ་དེས་ཕམ། དེང་
སང་ནི་མ་ཤ་ཀ་བཞི་ལ་དངུལ་ཞོའི་བརྒྱད་ཆ་གཅིག་སྟེ། མ་ཤ་ཀ་
བཞིས་ཕམ་པར་འགྱུར། ཞེས་རྒྱ་འགྲེལ་གསུམ་གྱིས་དངུལ་ཞོའི་
བརྒྱད་ཆར་གསུངས་པ་དངུལ་ཐུར་གྱིས་གཞལ་བའི་གསེར་ཞོ་གང་གི་
བརྒྱད་ཆ་ལ་བྱ་ཡི། འདེག་བྱའི་རྫས་ནི་དངུལ་མ་ཡིན་ནོ། །གཞིའི་
སེལ་བ་ནི། གཡོས་སུ་བྱས་པའི་ཟས་ཟན་དྲོན་དང་འབྲས་ཆན་
སོགས་དང་། གཤེད་མས་ཐུག་ཐུབ་ཏུ་བདག་ཏུ་བཟུང་བའི་དུར་
ཁྲོད་ཀྱི་རྫས་གཉིས་ལ་རིན་ཐང་ཚང་ཡང་ཕམ་པ་མི་སྐྱེད་དེ། རིམ་
བཞིན་རང་འགྲེལ་ལས། ཁ་ཟས་ལ་ཞེས་བྱ་བ་འདིར་དམ་པ་མ་
ཡིན་པ་ཉིད་ཀྱི་ཕྱིར་འདི་ལ་སྦོམ་པོའི་ལྟུང་བར་རྣམ་པར་ཤེས་ཏེ།
ཞེས་པ་ལྟར་འོད་ལྡན་ལས། ཅིའི་ཕྱིར་མཾཐར་མི་འགྱུར་ཞེ་ན། ཁ་
ཟས་ལ་མངོན་པར་ཞེན་པའི་བསམ་པ་ཞན་པའི་ཕྱིར། ཉེས་པ་སྦོམ་
པོ་ཁོ་ནར་མངོན་གྱི་རིན་ཐང་མ་ཚང་བའི་ཕྱིར་ན་མ་ཡིན་ཏེ། རིན་
ཐང་བརྩི་བར་བྱའོ། །ཞེས་མ་གསུངས་པའི་ཕྱིར་རོ། ། ཞེས་སོགས་



༄༅། །རྗེ་ལྷ་མོའི་བློ་བཟང་ཚུལ་ཁྲིམས་རྒྱ་མཚོའི་འདུལ་བ།
279 །
ལྟར་རྗེ་ཡབ་སྲས་དང་ཀུན་མཁྱེན་བླ་མ་ཡབ་སྲས་ཀྱིས་ཀྱང་བཞེད་
དོ། །འོན་ཀྱང་མཚོ་ཊཱིཀ་ལས། འོ་ན་མུ་གེའི་ཚེ་ན་ཟན་དྲོན་དང་
འབྲས་ཆན་དང་ཕྱེ་ཁལ་བརྒྱ་བརྐུས་ཀྱང་ཕམ་པ་མི་སྐྱེད་པར་ཐལ་
བར་འགྱུར་ཏེ་ཧ་ཅང་ཐལ་ཆེས་སོ། །དེས་ན་སྐབས་འདིར་སྦོམ་པོར་
གསུངས་པ་ནི་མི་དབང་བའི་བསོད་སྙོམས་ཉུང་ཤས་ལེན་པ་སྟེ་རིན་
ཐང་མ་ཚང་བའི་དབང་དུ་བྱས་ནས་ལུང་ལས་སྦོམ་པོར་རིགས་སོ། །
ཞེས་འཆད་པ་མི་འཐད་པར་གོང་གི་ལུང་དེ་དག་གིས་འགྲུབ་ཅིང་།
ཟན་དྲོན་ཁལ་བརྒྱ་བརྐུས་ཀྱང་ཕམ་པ་མི་སྐྱེད་པ་བཅས་དབང་གིས་
ཡིན་ནོ། ། གཉིས་པ་གྲུབ་སྟེ། ཊཱིཀྐ་ལས། དུར་ཁྲོད་ཀྱི་རྫས་དེ་
དག་ལ་བདག་པོ་ཉིད་མེད་མོད་ཀྱི། འོན་ཀྱང་བཀྲེས་པ་ལ་སོགས་
པས་འདི་བདག་གིས་འཐོབ་སྙམ་དུ་དེ་ལ་བདག་གིར་བྱ་བའི་བློ་སྐྱེས་
པ་དེ་གལ་ཏེ་དགེ་སློང་གིས་རྐུ་སེམས་ཀྱིས་ལེན་ན་ཉེས་པ་སྦོམ་པོར་
འགྱུར་རོ། །ཞེས་གསུངས་པའི་ཕྱིར། འོན་ཀྱང་རང་གི་རྣམ་བཤད་
ལས། དུར་ཁྲོད་ནས་ལེན་པའོ། ། ཞེས་བྱ་བ་ནི་འདིར་ལེན་པའི་
བདག་ཉིད་ཅན་ཡོངས་སུ་འཛིན་པ་དང་བཅས་པ་ཉིད་ལ་ཕམ་པར་
བཅས་པ་ཉིད་དོ། །ཞེས་དང༌། ཊཱིཀྐ་ལས། དུར་ཁྲོད་འདི་ཐམས་
ཅད་བདག་གིའོ། །ཞེས་བདག་པོས་བདག་གིར་བྱས་པ་གང་ཡིན་པ་
དེ་བརྐུས་ན་ཕམ་པར་འགྱུར་རོ། ། ཞེས་དང༌། འགྲེལ་ཆུང་ལས།
དུར་ཁྲོད་ཀྱི་རོའི་རྫས་ལ་རྣམ་པ་བཞི་སྟེ། རྒྱལ་པོས་འཚོ་བ་རོའི་
རྫས་ལ་གཏད་པ་དང་། ལས་བྱེད་པའི་ཕྱིར་རོའི་རྫས་ལ་གཏད་པ་



280 ༄༅ ། །གནའ་དཔེ་གཅེས་བསྡུས་དཔེ་ཚོགས།
དང་། དཔྱ་འབུལ་བའི་ཕྱིར་རོའི་རྫས་ལ་གཏད་པ་དང་གསུམ་ལ་
བརྐུས་ན་ནི་ཕམ་པའོ། །གསོད་པའི་གཤེད་མར་བཏང་སྟེ་རོའི་རྫས་
ལ་བྱིན་པ་ལས་བརྐུས་ན་སྦོམ་པོའོ། ། ཞེས་དང༌། རྗེའི་མདོ་ཟིན་
ལས་ཊིཀྐའི་ལུགས་དེ་འཐད་པར་གསུངས་ལ། མཚོ་ཊཱིཀ་ལས་ཀྱང་
དེ་ལྟར་འབྱུང་མོད། འོད་ལྡན་ལས། འཇིག་རྟེན་ན་དུར་ཁྲོད་
པའི་རྫས་ཐ་ཆད་ཡིན་པས་མངོན་པར་ཞེན་པ་ཤིན་ཏུ་ཞན་པའི་ཕྱིར་
དམན་པ་སྦོམ་པོར་འགྱུར། ཞེས་སོགས་གུང་བསྒྲིགས་ཏེ་དཔྱད་
དགོས་མང་། སངས་རྒྱས་ཀྱི་སྐུ་གདུང་གི་རིང་བསྲེལ་བརྐུས་ན་ཕམ་
པར་འགྱུར་ཏེ། ཞུ་བ་ལས། རིང་བསྲེལ་བརྐུས་ན་ཅིར་འགྱུར།
མཐར་འགྱུར་རོ། །ཞེས་སོ། ། འགྲེལ་ཆུང་ལས། ལྷའི་ཡི་གེ་དཔེ་
བརྙར་མི་སྟེར་བ་ཐུག་ཐུབ་ཏུ་བླངས་ནས་དཔེ་བྲིས་ཏེ་སླར་བསྐྱལ་བ་
ལ་ནི་ཉེས་པ་མེད་དོ། ། ལྷའི་ཡི་གེ་བརྐུ་སེམས་ཀྱིས་ཐལ་བྱུང་དུ་ཁྱེར་
ན་ཕམ་པར་འགྱུར། ཞེས་དང་། ཞུ་བ་ལས། དགེ་སློང་གི་་
གླེགས་བམ་བརྐུས་ན་ཅིར་འགྱུར། གླེགས་བམ་གྱི་རིན་ཐང་བརྩི་
བར་བྱའོ། །ཞེས་དང༌། དེའི་འགྲེལ་བ་ལས། མ་ཤ་ཀ་ལྔར་ཚང་
ན་ཕམ་པར་འགྱུར་བའོ། །ཞེས་གསུངས་པས་དཔེ་ཆ་རྐུ་བ་སོགས་ལ་
བག་ཟོན་བྱ་དགོས་པར་ཡོད་དོ། །མདོར་ན་གཞིའི་ཡན་ལག་གཞན་
གྱིས་བདག་ཏུ་མ་བཟུང་བ་དང་། རྗེས་བདག་མི་མ་ཡིན་པ་དང་།
སྒྲ་མི་སྙན་གྱི་ནོར་དང་། རིན་ཐང་མ་ཚང་བ་དང་། སྔར་ལྟར་
གཡོས་སུ་བྱས་པའི་ཁ་ཟས་དང་། དུར་ཁྲོད་ཀྱི་རྫས་དམན་པ་སྟེ་



༄༅། །རྗེ་ལྷ་མོའི་བློ་བཟང་ཚུལ་ཁྲིམས་རྒྱ་མཚོའི་འདུལ་བ། 281 །
དྲུག་སོགས་བརྐུས་ན་ལྟུང་བ་ན་སྨད་ལས་མི་འབྱུང་ཞིང༌། འདུ་
ཤེས་མ་འཁྲུལ་བའམ་ཐེ་ཚོམ་ཟ་བ་ཡན་ཆད་ཀྱི་སྒོ་ནས་གཞན་གྱི་ཡིན་
པའི་དང་། མ་བྱིན་པའི་དང༌། རང་དོན་དུ་དང་། འཚོ་བའི་
དོན་ དུ་ དང༌། གཏན་ དུ་ འབྲལ་ འདོད་ པའི་ ཀུན་ སློང་ ལྔ་ དང༌།
བསམ་པ་རྒྱུན་མ་ལོག་པ་རྣམས་དགོས་ལ། གཞན་དོན་མིན་པ་ཡང་
དགོས་ཏེ། རྩ་བར། གཞན་གྱི་དོན་དུ་ན་ཡང་དངོས་གཞིའི་རྣམ་
པའོ། །ཞེས་སོ། ། སྦྱོར་བའི་སྒོ་ནས་མ་བྱིན་ལེན་ལ་བརྒྱད་ཡོད་དེ།
མཐུས་འཕྲོག་པའི་ནན་ཁུག་དང༌། གཞན་ལས་བླངས་པ་ཕྱིར་མི་
སྟེར་བའི་དངན་འཐེན་དང་། གྲངས་རྩིས་དང་རྒྱན་སོགས་ལ་དོར་
བྱེད་པའམ་གཡོ་སྒྱུ་བྱས་ནས་རྐུ་བ་དང༌། གནད་ལ་བསྒྲེ་བ་སོགས་
ཀྱི་རྐུ་ཐབས་དང༌། བརྙས་པ་ཕྱིར་མི་སྟེར་བ་དང༌། བསྐྱིས་པ་
དོད་ནོན་པ་མི་སྟེར་བ་དང༌། གྲུ་བཙས་དང་ལས་བཅོལ་བ་ལ་གླ་
རྔན་ཚད་དུ་མི་སྟེར་བ་དང་། གཞན་གྱི་རྫས་གཏམས་པ་ཕྱིར་མི་
སྦྱིན་པ་སོགས་ཀྱི་སྒོ་ནས་རང་གིས་རྐུ་བ་བརྒྱད་དང་། གཞན་ལ་
བཅོལ་བ་བརྒྱད་དེ་བཅུ་དྲུག་ཡོད་དོ། །ལུང་གཅིག་ལས་འཕྲོས་པ་
ལས། བཙུན་ པ་ རྐུ་ བ་ དུ་ མཆིས། ཉེ་ བར་ འཁོར་ དྲུག་ སྟེ།
མཐུས་རྐུ་བ་དང་། འདྲིད་པས་རྐུ་བ་དང་། གཏམས་པས་རྐུ་བ་
དང༌། སླར་སྦྱིན་པར་བྱ་བས་རྐུ་བ་དང༌། འཇོམས་པས་རྐུ་བ་
དང༌། ཆོས་རྐུ་བ་དང་དྲུག་གོ། ཞེས་དང༌། དེ་དག་ལས་དུ་
ཞིག་མཐར་འགྱུར་ལགས། ཉེ་བར་འཁོར་ཆོས་རྐུ་བ་མ་གཏོགས་པ་



282 ༄༅ ། །གནའ་དཔེ་གཅེས་བསྡུས་དཔེ་ཚོགས།
ཐམས་ཅད་ཀྱིས་མཐར་འགྱུར་རོ། ། ཞེས་གསུངས་ཀྱང་ཆོས་ཞུ་བ་ལ་
སྔར་ལྟར་ཞིབ་ཆ་བྱའོ། །ལུང་རྣམ་འབྱེད་དང་བམ་ལྔ་དང་ཊིཀྐ་དང་
འོད་ལྡན་སོགས་ལས་མཐར་ཐུག་གནས་ནས་སྤགས་པ་དགོས་པར་
བཤད་པའི་དོན་གནས་གང་ན་རྫས་གང་ཡོད་པ་དེ་ནས་གཞན་དུ་
སྦེད་པ་ཁོ་ན་ལ་བྱེད་མི་དགོས་པར། ཕ་རོལ་པོའི་ཡིན་པའི་གནས་
ནས་མ་ཡིན་པའི་གནས་སུ་སྤགས་པ་དང་། བརྩད་པའི་ཚེ་ཕ་རོལ་
གྱི་རེ་བའི་གནས་རེ་བ་མེད་པའི་གནས་སྤགས་དང་། མ་ཕམ་པའི་
གནས་ནས་ཕམ་པའི་གནས་སུ་སྤགས་པ་སོགས་རྫས་ཀྱི་གནས་སྤགས་
དང་བློའི་གནས་སྤགས་ཀྱི་ཁྱད་པར་ཕྱེ་ནས་ཞིབ་ཏུ་དཔྱད་དགོས་མང་
ཡང་མང་བས་འཇིགས་ནས་མ་བྲིས་ཏེ། མཚོ་ཊཱིཀ་རིན་འཕྲེང་་་་
སོགས་གཞུང་ཆེན་མོ་རྣམས་སུ་བལྟ་བར་བྱའོ། །སྲོག་གཅོད་ཀྱི་ཕམ་
པར་གཞིའི་ཡན་ལག་མིའམ་མིར་ཆགས་པ་ལས་གཞན་དུད་འགྲོའི་སྐྱེ་
གནས་སུ་གཏོགས་པ་གསོད་ན་ལྟུང་བའི་སྡེ་ཚན་གཞན་ལྟུང་བྱེད་དུ་
འགྱུར་བ་ལྟ་བུ་དང༌། གཞི་མེད་སྐུར་འདེབས་ཀྱི་ལྷག་མ་ལ་གསལ་
བར་མ་སྨྲས་ན་བཅས་པ་གཞན་བག་ཙམ་སྐུར་འདེབས་སུ་འགྱུར་བ་
ལྟ་བུ་ཡང་ཡོད་ལ། ལྟུང་བ་གཏན་ནས་མེད་པ་ལ་འགྱུར་བ་བཞི་
ཡང་ཡོད་དེ། དངོས་གཞིའི་ལྟུང་བ་མེད་པས་ལྟུང་མེད་དུ་བྱས་པ་
འབྲུའི་ཕུང་བོ་ལྟ་བུ་ནས་རིན་ཐང་མ་ཚང་བ་ཉུང་ངུ་ཉུང་ངུ་རྐུས་ནས་
རིན་ཐང་ཚང་བར་གྱུར་ཀྱང་ལྟུང་བ་མེད་དོ། །ཞེས་འདུལ་བྱེད་ལས་
བཤད་པ་ལྟ་བུ་དང་། ལྟུང་བ་རྣམ་བཞག་མེད་པས་ལྟུང་མེད་ནི།



6。
༄༅། །རྗེ་ལྷ་མོའི་བློ་བཟང་ཚུལ་ཁྲིམས་རྒྱ་མཚོའི་འདུལ་བ། 283
ཉེ་སྡེས་གསོད་སེམས་མེད་པར་སྡེ་བའི་ཆུང་མའི་མངལ་བླུགས་སུ་
བཅུག་པ་ལྟ་བུ་སྟེ། དེ་ལ་རྗེས་སུ་ཡི་རང་བ་ཙམ་སྟེ། སྲོག་གཅོད་
ཀྱི་ཕམ་པ་མིན་པར་རྣམ་འབྱེད་ལས་གསུངས་པའི་ཕྱིར་རོ། །དེར་
གཏོགས་ཀྱི་ལྟུང་བ་མེད་པའི་ལྟུང་མེད་ནི། ལྷུང་བཟེད་དོ་གསུམ་
ལས་ལྷག་ལེན་མི་རུང་བའི་སྐབས་སུ་འབྲུ་རྗེན་པར་བླངས་པ་ལ་ལྟུང་
མེད་དུ་གསུངས་པ་ལྟ་བུ་སྟེ། རྩ་བར། ལས་སུ་མ་བྱས་པ་ལ་ཡང་
ངོ༌། ། ཞེས་ སོ། ། འོ་ན་ལྟུང་བ་གཏན་ནས་མེད་དམ་ཞེ་ན་མིན་ཏེ།
སྐབས་གཞན་རྗེན་བཙོས་སུ་ག ཏོ གས་པའི་ཉེས་བྱས་སུ་འགྱུར་ཏེ།
རྣམ་འབྱེད་ལས། འབྲུ་རྗེན་པ་བླང་བར་མི་བྱའོ། ། ཞེས་གསུངས་
པའི་ཕྱིར། ལྟུང་བ་གཏན་ནས་མི་སྐྱེད་པས་ལྷུང་མེད་དུ་གསུངས་པ་
ལ་གཉིས་ཡོད་དེ། ཤེས་པ་རང་བཞིན་དུ་མི་གནས་པ་སྨྱོས་པ་ལྟ་བུ་
དང་། སོགས་སྒྲས་བསྡུས་པ་རང་རང་གི་ཀུན་སློང་མེད་པ་དང་།
ལྟུང་བ་རང་རང་གི་བཅས་པའི་ལས་དང་བོ་བ་ལྟ་བུ་ལ་བཅས་རང་གི་
ལྟུང་བ་མཐའ་དག་མེད་པ་ལྟ་བུ་དང་། བཅས་པ་འབའ་ཞིག་པའི་
ལྟུང་མེད་དང་གཉིས་ལས། ཕྱི་མ་འདི་ལ་བཞི་སྟེ། དགག་བྱ་ཉེས་
དམིགས་མེད་པས་ལྟུང་མེད་ནི། རྡོ་དང་སོ་ཕག་རིམ་པ་གསུམ་ལས་
ལྷག་པར་བརྩིགས་པ་དང་བྱེ་མ་སྲོག་ཆགས་མེད་པ་བརྐོ་བ་ལྟ་བུ་དང་།
བར་ཆད་རྐྱེན་དང་ལྡན་པས་ལྷུང་མེད་ནི། ཚུལ་ཁྲིམས་གཙོ་བ་རང་
བཞིན་དང་བཅས་པ་འདོམས་པ་དང་། དགེ་སྦྱོང་གི་ཚུལ་གཙོ་བ་
ལམ་སྐྱེས་པ་དང་འདོམས་པ་དང༌། སྲོག་གི་བར་ཆད་དང་ལྡན་པ་



284 ༄༅ ། །གནའ་དཔེ་གཅེས་བསྡུས་དཔེ་ཚོགས།
འཆི་བ་ལ་ཐུག་པ་དང་འདོམས་པ་གསུམ་གྱི་ཚེ་དེ་དག་གི་ཕྱིར་ཆང་མ་
གཏོགས་པའི་བཅས་རྐྱང་ཕལ་ཆེར་གནང་བ་ལྟ་བུའོ། །དེ་ཡང་སྲོག་
གི་ཕྱིར་དུ་མ་གནང་བའི་བཅས་རྐྱང་ཆང་ཁོ་ནར་སྨན་གྱི་མཐའ་་་
དཔྱོད་དུ་གསུངས་ཀྱང་མཚོ་ཊཱིཀ་ཏུ་སོགས་སྒྲ་སྦྱར་བ་དང་། མདོ་
ཟིན་ལས་ ཕམ་པ་མན་ཆད་ཀྱི་བཅས་རྐྱང་ ཐམས་ ཅད་གནང་བར་
གསུངས་པ་སོགས་ཀྱིས་དཔྱད། རང་བཞིན་གྱི་ཁ་ན་མ་ཐོ་བའི་ལྟུང་
བ་ལ་ནམ་ཡང་གནང་བ་ཞིག་མེད་དེ། རང་བཞིན་གྱི་ལྟུང་བ་དེ་
འདྲ་དང་གསོད་པ་དང་། གཞན་མི་དང་དུད་འགྲོ་གསོད་པ་ལྟ་བུ་
ནང་འདོམ་ཚེ་རང་ཉིད་གསོད་དུ་བཅུག་ཀྱང༌། རང་གི་སྲོག་ཡལ་
བར་དོར་བའི་སེམས་དེ་ ཕ་རོལ་པོའི་སྲོག་གཅོད་པ་སྲུང་བྱེད་ཀྱི་་
སེམས་ཡིན་གྱི། རང་ཉིད་གསོད་སེམས་མིན་ལ། སྨྱོན་པ་ལ་ལྟུང་
བ་མེད་པར་གསུངས་པ་ནི་བཅས་པའི་ཞིང་མིན་པའི་ཕྱིར་ན་བཀག་
པ་དང་གནང་བ་གང་ཡང་མིན་ནོ། །བཅས་རྐྱང་ནང་འདོམ་ཚེ་ཆུང་
ངུའི་ངོར་ཆེ་བ་གནང་སྲིད་དེ། དགེ་ཚུལ་གྱིས་དབྱར་རལ་བའི་ཉེས་
བྱས་སྤང་བའི་ཕྱིར། དགེ་སློང་ལ་དགེ་ཚུལ་དང་ལྷན་གཅིག་ནུབ་
ལྷག་པར་ཉལ་བ་གནང་བ་ལྟ་བུ་དང་། བཅས་རྐྱང་ཆེ་ཆུང་མཉམ་
པ་གཉིས་ནང་འདོམ་ན་བྱ་བ་དེ་འབྲེལ་གྱི་དགག་དགོས་གང་ཆེ་བ་དེ་
གཙོ་བོར་བྱེད་དགོས་སོ། །སྒྲུབ་མི་ནུས་པས་བྱ་བ་དེ་ལ་ཞུགས་ཀྱང་ལྕེ
ང་བ་མེད་པ་ནི། མཐའ་འཁོབ་ཏུ་དགེ་སློང་བཅུ་མ་ཚང་བར་ལྔ་
ཙམ་གྱིས་བསྙེན་རྫོགས་བྱ་རུང་བ་ལྟ་བུ་དང་། བག་ཡངས་དང་
。
to.
བུ
ག
。



༄༅། །རྗེ་ལྷ་མོའི་བློ་བཟང་ཚུལ་ཁྲིམས་རྒྱ་མཚོའི་འདུལ་བ། 285
འབྲེལ་བའི་ལྟུང་མེད་ལ་རྣམ་པ་གཉིས་ཏེ། བག་ཡངས་ཁ་འཐོར་
དང་འབྲེལ་བའི་ལྟུང་མེད་ནི། སྲ་རྐྱང་བཏིང་བའི་ཚེ་འཆང་སོགས་
བཅུ་ལ་ལྟུང་མེད་དུ་གནང་བ་ལྟ་བུ་དང༌། བག་ཡངས་ཆེན་པོར་
འབྲེལ་བ་ནི། ལུང་ཕྲན་ཚེགས་ལས། དགེ་སློང་དག་བསླབ་པའི་
གཞི་ཕྲ་མོ་དང་ཕྲན་ཚེགས་གང་ཡིན་པ་དེ་དག་ལ་དགེ་འདུན་ཚོགས་
ནས་སྐབས་དབྱེ་ཞིང་། བདེ་བ་ལ་རེག་པར་གནས་པར་བྱའོ། །
ཞེས་གསུངས་པའི་ལུང་འདི་ལ་བརྟེན་ནས་གཞི་ཐམས་ཅད་ཡོད་པར་
སྨྲ་བས་གཞི་གང་ལ་བག་ཡངས་བྱ་བ་དང་། དགོས་པ་གང་གི་ཆེད་
དུ་དང་། ཆོ་ག་གང་གིས་དང་། ཀུན་ཏུ་རུང་མི་རུང་གི་དོགས་
གཅོད་སོགས་སུ་ཡོད་པར་འདོད་པ་ལས། གཞི་གང་ལ་བག་ཡངས་
བྱ་བ་ནི། བཀའ་བསྡུ་དང་བོའི་སྐབས་ཀྱི་ཕྲན་ཚེགས་ལས། ཉན་
ཐོས་འོད་སྲུང་ཆེན་པོས་དོགས་མཐའ་བཟུང་བ་དང་། ཡངས་་་་
མཐའ་བཟུང་བ་གཉིས་སུ་ཕྱེ་ནས་གསུངས་པ་ལས། དོགས་མཐའ་
བཟུང་ན་རྣམ་འབྱེད་ཀྱི་བསླབ་པའི་གཞི་རྣམས་ལས་གཞན་གཞིའི་
བསྡུས་པའི་ཉེས་བྱས་ཙམ་དང་། ཡངས་མཐའ་བཟུང་ན་ཕམ་ལྷག་
གཉིས་དང་། རང་བཞིན་གྱི་ཁ་ན་མ་ཐོ་བ་དང་། ཆང་་་་་་
གཏོགས་པའི་སྤང་ལྟུང་མན་ཆད་ཀྱི་བཅས་རྐྱང་ཕལ་ཆེར་ལ་སྐབས་
དབྱེ་ཞིང་གནང་བར་འོས་པ་ཡིན་ནོ། །ཆོ་ག་གསོལ་བཞིའི་ལས་ཀྱིས་
སྟེ ར་ དགོས་ ཏེ། རྣམ་ པར་ གཏན་ ལ་ དབབ་ པ་ བསྡུ་ བ་ ལས།
གསོལ་བ་དང་བཞིའི་ལས་ཀྱིས་བསླབ་པའི་གཞི་ཕྲན་ཚེགས་ཕྲ་བ་བག་



286 ༄༅། །གནའ་དཔེ་གཅེས་བསྡུས་དཔེ་ཚོགས།
ཡངས་སུ་བྱེད་པའོ། ། ཞེས་གསུངས་པའི་ཕྱིར། བཙུན་པ་ངོ་བོ་
ཉིད་མེད་པས་མཛད་པའི་འགྲེལ་བ་ལས། ཐམས་ཅད་ཡོད་པར་སྨྲ་
བའི་སྡེ་བ་ལ་ནི་བསླབ་པའི་གཞི་ཕྲན་ཚེགས་ཕྲ་མོ་ཁ་ཅིག་གལ་ཏེ་དགེ་
འདུན་ཚོགས་པས་བག་ཡངས་སུ་བྱས་ན་བག་ཡངས་ཡིན་ནོ། །ཞེས་
གྲགས་སོ། །ཞེས་པ་ལྟར་བཅས་རྐྱང་རེ་རེ་ཙམ་སྟེར་བ་ལས་གཞན་
མཁས་པ་ཁ་ཅིག་གིས་དུས་མཉམ་དུ་ཕམ་ལྷག་ལས་གཞན་པའི་བཅས་
རྐྱང་ཀུན་སྟེར་བར་གསུངས་པ་ནི་རྩིང་ཧྲལ་གྱི་བཤད་པ་ཡིན་པར་
མཐའ་དཔྱོད་ལས་སོ། ། ཡོད་སྨྲ་མ་གཏོགས་པའི་སྡེ་བ་གཞན་གྱིས་
ཚུལ་འདི་ལྟར་བག་ཡངས་སུ་བྱེད་པ་བཀག་སྟེ། ངོ་བོ་ཉིད་མེད་
པའི་འགྲེལ་བ་ལས། འདི་ཡང་གྲགས་པ་ཙམ་དུ་ཟད་ཀྱི། བསླབ་
པའི་གཞི་འགའ་ཡང་དགེ་འདུན་གྱིས་བག་ཡངས་སུ་བྱས་པའམ་བྱེད་
པ་ ནི་ མེད་ དོ། ། ཞེས་ སོ། ། གང་ གི་ ཕྱིར་ བག་ ཡངས་ བྱ་ བ་ ནི།
གཏན་ལ་དབབ་པ་བསྡུ་བ་ལས། དགེ་འདུན་གྱི་དབྱེན་སྤང་བ་
དང་། གང་ཟག་རླབས་པོ་ཆེ་བསྟན་པ་ལ་གཞུག་པའི་དོན་དང་།
བསྟན་པ་འཕེལ་བར་བྱེད་པ་དང་། དཀའ་བས་འཚོ་བ་སྤང་བས་
སོ། །ཞེས་པ་ལྟར་ལ། དེའི་དང་བོ་ནི། དགེ་འདུན་རྣམས་ལྟུང་
བ་དང་བྱས་མ་བྱས་རྩོད་པས་མི་བདེ་བར་གྱུར་པའི་གཞིའི་ལྟུང་བ་
ཕྲན་ཚེགས་བག་ཡངས་སུ་བྱ་བ་དང་། གཉིས་པ་ནི། དགེ་འདུན་
གྱིས་གང་ཟག་རིགས་མཐོན་པོ་བསྟན་པ་ལ་གཅེས་སྤྲས་བྱེད་པ་ཞིག་
རྙེད་ལ་དེ་ཉིད་བསླབ་པའི་གཞི་ཕྲན་ཚེགས་བསླབ་པར་མི་འདོད་ན་



༄༅། །རྗེ་ལྷ་མོའི་བློ་བཟང་ཚུལ་ཁྲིམས་རྒྱ་མཚོའི་འདུལ་བ། 287 །
བག་ཡངས་སུ་བྱ་བ་དང་། གསུམ་པ་ནི། རྩོད་དུས་ཀྱི་ཐ་མ་ལ་
སེམས་ཅན་དག་བསླབ་པའི་གཞི་ཕྲན་ཚེགས་ཕྲ་བ་མང་བོ་དག་ལ་
བསླབ་པར་མི་འདོད་ཅིང་བསྟན་པ་ལ་མ་ཞུགས་པ་ནི་མི་འཇུག་ལ།
ཞུགས་པ་སྒྱིད་ལུག་པར་གྱུར་ཏེ། དེས་བསྟན་པ་ཡོངས་སུ་ཉམས་
པར་འགྱུར་ཞིང་འཕེལ་བར་མི་འགྱུར་བས་གཞི་དེའི་ཕྱིར་དགེ་འདུན་
མཐུན་པས་བག་ཡངས་སུ་བྱ་བ་དང་། བཞི་བ་ནི། རྩོད་དུས་ཐ་
མ་ལ་དགེ་སློང་དག་བསླབ་པའི་གཞི་ཕྲན་ཚེགས་ཕྲ་བའི་རྒྱུས་དཀའ་
བས་འཚོ་བར་བྱེད་པ་དེའི་ཕྱིར་དགེ་འདུན་གྱིས་བག་ཡངས་སུ་བྱེད་
པའོ། །རྩ་བར། ཐམས་ཅད་དུ་སྦྱོར་བ་ལ་ནི་ཉེས་བྱས་སོ། །ཞེས་
སོགས་ཀྱི་སྐབས་འདིར་འཕྲོས་དོན་བསླབ་བྱའི་དབྱེ་བ་དང་སྦོམ་པོ་
དངོས་གཉིས་ཀྱི་དང་བོ་ལ། སྐབས་ནས་འབྱུང་བའི་བསླབ་བྱ་དང༌།
སྐབས་ སུ་ གཏོགས་ པའི་ བསླབ་ བྱ་ གཉིས་ ལས། དང༌ བོ་ ནི།
འཁྲུར་འཇུག་གི་གླེང་གཞིའི་སྐབས་ནས་འབྱུང་བའི་སྦྲུམ་མ་དབེན་
པར་བཞག་གོ་ཞེས་གསུངས་པ་ལྟ་བུ་སྟེ། ལྟུང་བ་དེ་དང་མི་མཐུན་
ཡང་། དེའི་ གླེང་གཞི་ སོགས་ཀྱི་ སྐབས་ ནས་ འབྱུང་ བས་ སོ། །
གཉིས་པ་ལ་གསུམ་ལས། དང་བོ་བརྒྱུད་པ་རྒྱུད་འགྲོར་མཐུན་པའི་
བསླབ་བྱ་ནི། ཕམ་པ་དང་བོའི་སྐབས་མ་བསྲུངས་པར་ཉིན་མོ་གློས་
ཕབ་སྟེ་གཉིད་ལོག་པར་མི་བྱའོ། ། ཞེས་བསྲུང་བ་གསུམ་གྱིས་མ་
བསྡམས་པར་ཉིན་མོ་གློས་ཕབ་སྟེ་མི་གཉིད་པར་གསུངས་པ་ལྟ་བུ་སྟེ།
དེ་ཉིད་བརྒྱུད་ནས་མི་ཚངས་སྤྱོད་ཀྱི་རྒྱུར་འགྱུར་བས་སོ། །གཉིས་པ་



288
༄༅། །གནའ་དཔེ་གཅེས་བསྡུས་དཔེ་ཚོགས།
སྦྱོར་བ་རྗེས་སྒྲུབ་མཐུན་པའི་བསླབ་བྱ་ནི། །བརྡེག་པའི་ལྟུང་བྱེད་ཀྱི་
སྐབས་སུ་ཀ་བ་ལ་ཡང་བརྡེག་པར་མི་བྱའོ། །ཞེས་གསུངས་པ་ལྟ་བུ་
དང་། གསུམ་པ་དགག་བྱ་ཉེས་དམིགས་མཐུན་པའི་བསླབ་བྱ་ནི།
མེ་རེག་གི་སྐབས་སུ་སེངྒེ་ལ་རེག་པར་མི་བྱའོ། །ཞེས་སེངྒེ་ལ་མི་རེག་
པར་གསུངས་པ་ལྟ་བུ་ཡིན་ལ། བསླབ་བྱ་དེ་དག་ལས་འདས་ན་
ཉེས་བྱས་སྐྱེད་ཅིང་། སྒྲ་བཤད་ནི། ལྟུང་བ་རྣམ་བཞག་གིས་མི་
གོས་པར་བྱ་བའི་ཕྱིར་བསླབ་པར་བྱ་བ་ཡིན་པས་ན་བསླབ་བྱ་ཞེས་
བམ་ལྔ་ལས་བཤད་དོ། ། གཉིས་པ་སྦོམ་པོའི་རྣམ་བཞག་དངོས་ནི།
ལུང་ལས་ལྟུང་བ་སྡེ་ལྔ་ཀུན་ཀྱང་སྦོམ་པོའི་སྒྲས་བསྟན་པ་ཡིན་ཏེ།
ཕམ་ལྷག་གཉིས་ཉེས་པ་ཆེ་བའི་ཕྱིར་ན་སྦོམ་པོར་གསུངས་པ་དང་།
དེ་གཉིས་ལས་གཞན་ལྟུང་བྱེད་སོར་བཤགས་ཉེས་བྱས་རྣམས་ནི་ཉེས་
པ་དམན་པའི་ཕྱིར་ན་དམན་པ་སྦོམ་པོར་བཤད་པའི་ཕྱིར། དང་བོ་
གྲུབ་སྟེ། ལུང་མ་མོ་ལས། ཉེས་པ་སྦོམ་པོའི་ཉེས་པ་སྦོམ་པོ་གང་
ཞེ་ན། ཕས་ཕམ་དང་དགེ་འདུན་ལྷག་མའོ། ། ཅིའི་ཕྱིར་ཉེས་པ་
སྦོམ་པོ་ཞེས་བྱ་ཞེ་ན། རྣམ་པ་གཉིས་ཀྱི་ཕྱིར་ཉེས་པ་སྦོམ་པོ་ཞེས་བྱ་
སྟེ། ཉེས་པ་སྦོམ་པས་ན་ཉེས་པ་སྦོམ་པོ་དང༌། རང་བཞིན་གྱིས་
ཉེས་པ་སྦོམ་པས་ན་ཉེས་པ་སྦོམ་པོ་ཞེས་བྱའོ། །ཞེས་གསུངས་པའི་
ཕྱིར། གཉིས་པ་གྲུབ་སྟེ། ལུང་མ་མོ་ལས། ཉེས་པ་སྦོམ་པོ་མེད་
པའི་ཉེས་པ་སྦོམ་པོ་གང་ཞེ་ན། ཉེས་པའི་རིགས་ལྷག་མ་གསུམ་སྟེ།
ལྟུང་བ་དང་སླར་བཤགས་པར་བྱ་བ་དང་ཉེས་བྱས་རྣམས་ཏེ། དེ་



༄༅། །རྗེ་ལྷ་མོའི་བློ་བཟང་ཚུལ་ཁྲིམས་རྒྱ་མཚོའི་འདུལ་བ། 289
ནི་ཉེས་པ་སྦོམ་པོ་མེད་པའི་ཉེས་པ་སྦོམ་པོ་ཞེས་བྱའོ། །ཞེས་གསུངས་
པའི་ཕྱིར། ལུང་ལས་སྦོམ་པོར་བཤད་པ་དེ་དག་སྒྲས་བརྗོད་ཀྱིས་
གཉིས་སུ་འདུ་སྟེ། སྦོམ་པོའི་སྒྲ་དངོས་མིང་དུ་ཆགས་པའི་སྦོམ་པོ་ད
ངོས་གནས་པ་དང་། ཡོན་ཏན་སྒྲ་ཡི་སྦོམ་པོ་བཏགས་པ་བ་སྟེ་
གཉིས་སུ་འདུ་བའི་ཕྱིར་ཏེ། སྦོམ་པོའི་སྐད་དོད་གླུ་ན་ཡ་ནི་དུ་མ་ལ་
འཇུག་པས། ཉེས་བྱས་དུ་མ་བསྡུས་པའང་ཡོན་ཏན་སྒྲའི་སྦོམ་པོར་
འོད་ལྡན་ལས་བཤད་པའི་ཕྱིར་ཏེ། དེ་ཉིད་ལས། ཡོན་ཏན་གྱི་སྒྲ་
ནི། ཉེས་པ་མང་བོ་ཞེས་བྱ་བ་ཡིན་ནོ། ། ཞེས་གསུངས་པའི་ཕྱིར།
ཡོན་ཏན་སྒྲའི་སྦོམ་པོ་འདི་ནི་རབ་བྱུང་སྡེ་ལྔ་ཀུན་ལ་ཡོད་ལ། ཕམ་
ལྷག་གཉིས་ཡོན་ཏན་སྒྲའི་སྦོམ་པོ་མིན་ཏེ། ཕྱི་མ་གསུམ་ལ་ལྟོས་ཏེ་
དབྱེ་གྲངས་ཉུང་བའི་ཕྱིར། ཁྱབ་སྟེ། མཐའ་དཔྱོད་ལས། ཕམ་
ལྷག་འདིར་བྱེད་པ་མི་འཐད་དེ། མང་བོའི་དོན་མི་ཚང་བའི་ཕྱིར།
དེ་ན་ཕྱི་མ་གསུམ་ལ་བྱས་ན་མ་མོ་དང་འགྲིག ཞེས་གསུངས་པའི་
ཕྱིར། འོན་ཀྱང་ལྟུང་བྱེད་སོགས་རེ་རེ་བ་ཡོན་ཏན་སྒྲའི་སྦོམ་པོར་
འཇོག་མི་འཇོག་དཔྱད། སྦོམ་པོའི་རྒྱུ་ཚོགས་ཚང་བས་བསྐྱེད་པའི་
རྣམ་པར་རིག་བྱེད་དང་རྣམ་པར་རིག་བྱེད་མ་ཡིན་པ་གང་རུང་གིས་
བསྡུས་པ་སྦོམ་པོའི་མིང་གིས་ཕྱིར་བཅོས་པའི་རིགས་གནས་ཀྱི་ཉེས་པ་
དེ། སྦོམ་པོའི་མཚན་ཉིད། སྦོམ་པོ་དེ་ལ་དབྱེ་ན་རྣམ་པ་བཞི་ཡོད་
དེ། དངོས་གཞིའི་དུས་ན་ཕམ་ལྷག་གང་རུང་མི་རྫོགས་པའི་ཉེས་པ་
གང་ཞིག་ཕམ་ལྷག་གང་རུང་གི་སྦྱོར་བ་དང་རིགས་འདྲ་བའི་སྦོམ་པོ་



290་ ༄༅། །གནའ་དཔེ་གཅེས་བསྡུས་དཔེ་ཚོགས། །
དེ། སྦྱོར་བའི་རྣམ་པའི་སྦོམ་པོའི་མཚན་ཉིད། མཚན་གཞི་ནི་
གསོད་ འདོད་ མེད་ པར་ མིའི་ ལག་ པ་ གཅོད་ པའི་ སྦོམ་ པོ་ ད ང་།
གསོད་སེམས་མེད་པར་མི་ལ་གནོད་སེམས་ཀྱིས་ནགས་མེ་བཏང་བའི་
སྦོམ་པོ་ལྟ་བུ་ཡིན་ཏེ། མཐའ་དཔྱོད་ལས། དེ་ནི་སྦྱོར་བའི་རྣམ་
པའི་སྦོམ་པོའི་མཚན་གཞི་བསྙོན་མེད་ཡིན་པའི་ཕྱིར། ཞེས་དང་།
འོད་ལྡན་ལས། མི་ལ་འཚེ་བ་ཙམ་གྱི་བསམ་པས་མེ་བཏང་བའི་
ཕྱིར། འདི་ནི་མཐར་འགྱུར་བ་ལ་སྦྱོར་བ་དང་འདྲ་བའི་ཉེས་པ་
སྦོམ་པོ་ཞེས་པ་ནས་ལག་པ་གཅོད་པ་དང་། སྣ་འབུགས་པ་དང་།
ཆོམ་རྐུན་འབུལ་བ་དང༌། སྐྲ་ཅན་འཚོང་བ་དང༌། འབྲས་མ་སྨིན་
པ་བརྡོལ་བ་ལ་སོགས་པ་དག་ལ་ཡང་ངེས་པར་སེམས་རྩུབ་པ་ཉེ་བར་
གནས་པའི་ཕྱིར་སྦོམ་པོར་འགྱུར་བར་ཤེས་པར་བྱའོ། །ཞེས་དང་།
ལུང་རྣམ་འབྱེད་ལས། གཅུང་དགའ་བོ་ལ་སློབ་མ་ལྔ་བརྒྱ་ཅན་གྱི་
བྲམ་ཟེ་རིག་བྱེད་ཀློག་པས་རང་གི་སློབ་མ་རྣམས་ལ་དབྱུག་པ་བསྣུན་
དུ་བཅུག་པས་ཉེ་དགས་དེའི་ལག་པ་གཉིས་གཅོད་དུ་བཅུག་པ་གླེང་
གཞིར་བྱས་ནས་སྦོམ་པོའི་མིང་ཙམ་གྱི་བཅས་པ་མཛད་པར་གསུངས་
པའི་ཕྱིར། དངོས་གཞིའི་དུས་ན་ཕམ་ལྷག་གང་རུང་སྐྱེད་ངེས་པའི་
སྦོམ་པོ་དེ། བཞིར་ཕྱེ་བའི་སྦྱོར་སྦོམ་གྱི་མཚན་ཉིད། མཚན་གཞི།
རྐུ་བ་རྫོགས་པར་ངེས་པའི་སྦྱོར་སྦོམ་ལྟ་བུ་དང་། དབྱེ་ན་ཕའི་ཕམ་
ལྷག་བཅུ་བདུན་དང༌། མའི་ ཕམ་ལྷག་ཉེར་བརྒྱད་ཀྱི་སྦྱོར་སྦོམ་་
སོགས་ཡོད་པ་སླ། ཕམ་ལྷག་གང་རུང་གི་མཐར་ཐུག་གི་ཡན་ལག་



༄༅། །རྗེ་ལྷ་མོའི་བློ་བཟང་ཚུལ་ཁྲིམས་རྒྱ་མཚོའི་འདུལ་བ། 291
ཚང་ཞིང་། མ་བྱིན་ལེན་ལྟ་བུའི་ལས་ལམ་དངོས་གཞི་མ་བྱུང་ཡང་
ཕམ་ལྷག་གང་རུང་གི་དངོས་གཞི་དང་རིགས་འདྲ་བའི་སྦོམ་པོ་དེ།
བཞིར་ ཕྱེ་ བའི་ དངོས་ གཞིའི་ རྣམ་ པའི་ སྦོམ་ པོའི་ མཚན་ ཉིད།
མཚན་གཞི་གཞན་དོན་དུ་རྫས་རིན་ཐང་ཚང་བ་བརྐུས་པའི་སྦོམ་པོ་
ལྟ་བུ། སྤྱིར་དངོས་གཞིའི་རྣམ་པའི་སྦོམ་པོའམ་གསུམ་དུ་ཕྱེ་བའི་
དངོས་གཞིའི་རྣམ་པའི་སྦོམ་པོའི་མཚན་ཉིད་ནི། ཕམ་ལྷག་རང་
རང་དངོས་གནས་པ་མི་སྐྱེད་པར། སྦོམ་པོ་རང་གི་སྦྱོར་དངོས་
མཇུག་གསུམ་གྱི་དངོས་གཞིའམ་མཐར་ཐུག་གྲུབ་ཅིང་། ཕམ་་་་་
སོགས་ཀྱི་དངོས་གཞི་དང་ཆ་འདྲ་བའི་སྦོམ་པོ་དེ་འཇོག་དགོས་པའི་
ཕྱིར་ན་གསོད་མིན་ལག་གཅོད་ཀྱི་སྦོམ་པོ་དེ་ཡང་སྤྱིར་དངོས་གཞིའི་
རྣམ་པའི་སྦོམ་པོར་འདོད་དགོས་ལ། དངོས་གཞིའི་སྦོམ་པོ་ལ།
གསུམ་དུ་ཕྱེ་བའི་དངོས་གཞིའི་རྣམ་པའི་སྦོམ་པོ་དང་། སྤྱིར་དངོས་
གཞིའི་རྣམ་པའི་སྦོམ་པོ་གཉིས་ཀ་ཡིན་པས་ཁྱབ་པར་གསུངས་སོ། །
མ་བྱིན་ལེན་དང་སྲོག་གཅོད་ལྟ་བུའི་ལས་ལམ་མམ་ཕམ་ལྷག་གང་
རུང་གི་མཐར་ཐུག་ཚང་ཞིང་སྲོག་གཅོད་ལྟ་བུ་དེ་དང་དེའི་དངོས་
གཞི་གྲུབ་པའི་སྦོམ་པོ་དེ། བཞིར་ཕྱེ་བའི་དངོས་གཞིའི་སྦོམ་པོའི་
མཚན་ཉིད། མཚན་གཞི་རང་དོན་དུ་རྫས་རིན་ཐང་མ་ཚང་བ་
བརྐུས་པའི་སྦོམ་པོ་དང་། ཐུག་ཐུབ་ཏུ་བདག་ཏུ་བཟུང་བའི་དུར་
ཁྲོད་ཀྱི་རྫས་རིན་ཐང་ཚང་བ་བརྐུས་པའི་སྦོམ་པོ་དང་། འབྱུང་བོ་
དང་། ཡི་དྭགས་དང་། ཉི་ཚེ་བའི་དམྱལ་བ་དང༌། ལྷ་སོགས་



292 ༄༅། །གནའ་དཔེ་གཅེས་བསྡུས་དཔེ་ཚོགས།
བསད་པའི་སྦོམ་པོ་ལྟ་བུ་དང་། ལྷ་དགྲ་བཅོམ་པ་བསད་པ་ཡུལ་གྱི་
སྒོ་ནས་ལྕི་བའི་དངོས་གཞིའི་སྦོམ་པོའོ། ། སྦོམ་པོ་བཞིར་ཕྱེ་བ་ཡིག་
ཆར། བྱ་འདུལ་འཛིན་གྱིས་བཞིར་ཕྱེ་བ་ལེགས་ཀྱང་མཚན་ཉིད་
ཅུང་མ་ལེགས་པ་སྔར་བཤད་པ་དག་གིས་ཤེས་ནུས། ཞེས་མཚན་
ཉིད་དང་མཚན་གཞི་འཇོག་ཚུལ་མི་འཐད་ཀྱང་བཞིར་ཕྱེ་བ་ཤིན་ཏུ་
བསྔགས་སོ། ། གསོད་མིན་ལག་གཅོད་སྲོག་གཅོད་ཀྱི་སྦྱོར་བ་དང་
འདྲ་བས་སྦྱོར་བའི་རྣམ་པ་དང༌། ཁོ་རང་གི་བསམ་པའི་མཐར་
ཐུག་གྲུབ་པས་དངོས་གཞིའི་རྣམ་པའི་སྦོམ་པོ་གཉིས་ཀར་འཇོག་པར་
བླ་མ་རིན་པོ་ཆེས་གསུངས་པ་ལྟར་ལ། མཐའ་དཔྱོད་ལས། མཚོ་
ཊཱིཀ་ཏུ་ཡོན་ཏན་སྒྲའི་སྦོམ་པོ་ནི། རྟེན་རབ་བྱུང་སྡེ་ལྔ་དང༌། སྡེ་
ཚན་སྡེ་ལྔ་ཐམས་ཅད་དང༌། ཞེས་གསུངས་ཀྱང་། མཚོ་ཊཱིཀ་རང་
ཉིད་ལས། རྟེན་རབ་ ཏུ་བྱུང་བ་རྣམ་པ་གསུམ་ལ། ཞེས་དང༌།
ལྟུང་བྱེད་མན་ཆད་སྡེ་ཚན་གསུམ་གྱི་སྐབས་སུ་ཞེས་འབྱུང་བས་དཔྱད་
གཞི་ཆེ་ཞིང་། རིན་འཕྲེང་དུ་ཡང་མཐའ་དཔྱོད་ལྟར་འབྱུང་ངོ༌། །
རྒྱུ་དང་ནེལ་པ་པཎྜིཏ་བྱ་ཤ་དམར་སྟོན་མཚོ་ཊཱིཀ་སོགས་འགོག་ཚུལ་
མཐའ་དཔྱོད་དུ་གསལ་བས་དེར་བལྟ་བར་བྱའོ། ། སྤྱིར་སྦྱོར་སྦོམ་
ཡིན་ན། ཕམ་ ལྷག་གང་རུང་གི་དངོས་གཞི་བསྐྱེད་ངེས་ཡིན་མི་
དགོས་ཏེ། དངོས་གཞི་མ་གྲུབ་གོང་དུ་འདུན་པ་ལོག་པའི་སྦྱོར་སྦོམ་
དང་སྐད་གཅིག་གཉིས་པར་སྲོག་དབང་འགག་ངེས་པའི་རྒྱུད་ཀྱི་སྦྱོར་
སྦོམ་སོགས་ཡོད་པའི་ཕྱིར། གསོད་འདོད་མེད་པར་མིའི་ལག་པ་



༄༅། །རྗེ་ལྷ་མོའི་བློ་བཟང་ཚུལ་ཁྲིམས་རྒྱ་མཚོའི་འདུལ་བ། 293
གཅོད་པའི་སྦོམ་པོ་དེ་ལ་བཞིར་ཕྱེ་བའི་སྦྱོར་སྦོམ་མེད་པ་མི་འཐད་དེ།
དེ་ལ་སྲོག་གཅོད་ཀྱི་དངོས་གཞི་བསྐྱེད་ངེས་ཞིག་ཡོད་པའི་ཕྱིར་ཏེ།
དེ་ལྟར་ལག་པ་བཅད་པ་དེའི་རྐྱེན་གྱིས་ཤི་བ་ཞིག་ཡོད་པའི་ཕྱིར་ཞེ་ན་
སྲོག་གཅོད་དངོས་གཞི་གྲུབ་པ་ཡོད་ཀྱང་དེའི་ལས་ལམ་དངོས་གཞི་
གྲུབ་པ་མེད་པ་སོགས་ཀྱིས་ཞིབ་ཆ་ཡོད་དམ་དཔྱད། ལྷའི་སྤྲུལ་བ་
སེམས་མེད་ལ་མིར་འདུ་ཤེས་པའི་སྒོ་ནས་མཚོན་བསྣུན་ན་སྦྱོར་བ་
སྦོམ་པོ་དང་དངོས་གཞི་ལྟུང་མེད་ཡིན་ལ། ལྷས་མིར་སྤྲུལ་བ་ལ་
མིར་འདུ་ཤེས་པས་སྲོག་གཅོད་ན་སྦྱོར་དངོས་གཉིས་ཀར་སྦོམ་པོ་
དང་། ལྷས་སྦྱིན་ཁོ་ན་གསོད་སེམས་ཀྱིས་མཆོད་སྦྱིན་དང་མི་མ་
ཡིན་དང་། དུད་འགྲོ་གསུམ་བསད་པ་ལ་སྦྱོར་བ་ལ་སྦོམ་པོ་དང་།
དངོས་གཞི་ལ་ལྟུང་མེད་ཡིན་ཏེ། འོད་ལྡན་ལས། མི་མ་ཡིན་
པའམ། དུད་འགྲོའམ། མི་གཞན་འཆི་བར་བྱེད་པ་གང་ཡིན་པ་
དེ་ནི་དེ་ཁོ་ན་ལས་ལྟུང་བ་མེད་པ་ཡིན་ཏེ། ཞེས་དང༌། བྱེ་བྲག་
བཤད་མཚོ་ལས། གང་ལ་སྦྱོར་བ་དེ་ཁོ་ན་ལས་ལྟུང་བར་འགྱུར་
བར་འདོད་ཀྱི། གཞན་ལས་ནི་མ་ཡིན་ནོ། ། ཞེས་ གསུངས་པའི་
ཕྱིར། སྤྱིར་བཏང་ལ་ལྟུང་བྱེད་མན་ཆད་ཀྱི་སྦྱོར་བ་ལ་ཉེས་བྱས་
དགོས་ཀྱང༌། མིར་འདུ་ཤེས་པ་དང་། གསོད་སེམས་ཞུགས་ཚེ་
དུད་འགྲོ་གསོད་པའི་ལྟུང་བྱེད་ཀྱི་སྦྱོར་བ་ལ་སྦོམ་པོ་དང༌། དངོས་
གཞི་ལ་ལྟུང་མེད་ཡོད་པའི་ཚུལ་ སོགས་ ཤེས་དགོས་ མང་། སྲོག་་
གཅོད་ཕམ་པའི་གླེང་གཞི་ནི། བཅོམ་ལྡན་འདས་ཀྱིས་མི་སྡུག་པའི་



294
༄༅། །གནའ་དཔེ་གཅེས་བསྡུས་དཔེ་ཚོགས།
ཏིང་ངེ་འཛིན་བསྒོམ་ཚུལ་དང་། དེ་སྒོམ་པ་ལ་བསྔགས་བརྗོད་་
མཛད་པས། དགེ་སློང་མང་བོས་མི་སྡུག་པའི་ཏིང་ངེ་འཛིན་་་་་
བསྒོམས་པ་ལ་བརྟེན་ནས་ལུས་ལ་ཡིད་འབྱུང་སྐྱེས་པས་རང་གིས་རང་
བསད་ཅིང་། ཕྱི་རོལ་པའི་དགེ་སྦྱོང་རི་དྭགས་བཟློག་གིས་དགེ་སློང་
དྲུག་ཅུ་བསད་པ་ལ་བརྟེན་ནས་དགེ་སློང་གིས་མིའམ་མིར་ཆགས་པ་
རང་གིས་གསོད་དམ་གསོད་དུ་བཅུག་ན་ཕམ་པར་བཅས་པ་མཛད་པ་
སྟེ། མེ་ཏོག་འཕྲེང་རྒྱུད་ལས། དགེ་སློང་མི་གཙང་ཡིད་འབྱུང་
གང་། ། རི་དྭགས་དབྱུག་ཐོགས་ཞེས་པས་བསད། ། ཅེས་སོགས་་་་་
གསུངས་ པའི་ ཕྱིར། སྐྱེད་ ཚལ་ མཁན་ པོའི་ འདུལ་ བ་ ལས།
དམར་ལ་སོགས་པ་ཁ་ཅིག དགེ་སློང་རབ་ཏུ་མང་བོ་ལ་བཅས་པ་
ཡིན་གྱི། དགེ་སྦྱོང་ སྦེད་ ལ་ བཅས་ པ་ མ་ ཡིན་ཏེ། ལུང་ ལས།
དགེ་སློང་རབ་ ཏུ་མང་བོ་དག་གིས་གསོད་དུ་བཅུག་ནས། ཞེས་
དང༌། དགེ་སྦྱོང་སྦེད་ཁྱིམ་པ་ཡིན་པར་རྣམ་འབྱེད་ཀྱི་འགྲེལ་བར་
བཤད་པའི་ཕྱིར་ཞེས་སྨྲ་བ་མི་འཐད་དེ། དགེ་སློང་རབ་ཏུ་མང་བོ་
ནི་གསོད་དུ་འཇུག་པ་པོ་དང་བསད་བྱ་ཡིན་གྱི། གསོད་པ་པོ་སྦེད་
ཡིན་པའི་ཕྱིར་དང༌། བསོད་ནམས་ཐོབ་དང་ལྷུང་བཟེད་སོགས། །
འདོད་པ་དེ་བརྟེན་བཀག་པ་ཡིན། །ཞེས་པ་ཡང་དགེ་སློང་མང་པོ་ལ་
མི་ འགྲིག་ གི གསོད་ པ་ པོ་ དགེ་ སྦྱོང་ ཟེད་ ལ་ འགྲིག་ པའི་ ཕྱིར།
ཁྱིམ་པར་བཤད་པ་ཡང་སྔོན་གྱི་དབང་དུ་བྱས་པ་ལས་འོས་མེད་པའི་
ཕྱིར་རོ། ། ཞེས་གསུངས་པ་མི་འཐད་དེ། རི་དྭགས་བཟློག་ནི་ཕྱི་



༄༅། །རྗེ་ལྷ་མོའི་བློ་བཟང་ཚུལ་ཁྲིམས་རྒྱ་མཚོའི་འདུལ་བ། 295
བའི་དགེ་སྦྱོང་ཡིན་པའི་ཕྱིར་ན་གླེང་གཞིར་འདོད་པ་མི་ལེགས་ཏེ།
བཅས་པའི་ཞིང་མིན་པའི་ཕྱིར་ཏེ། རིན་འཕྲེང་ལས། ཁ་ཅིག
དགེ་སྦྱོང་སྦེད་ལ་བཅས་པར་འདོད་པ་མི་འཐད་དེ། ལུང་དང་བམ་
ལྔར་འགལ་ཞིང་། རྣམ་ཊཱིཀ་ལས་དགེ་སྦྱོང་སྦེད་ཅེས་བྱ་བ་ནི་ཁྱིམ་
པ་ཞིག་གི་མིང་སྟེ། ཞེས་གསུངས་པའི་ཕྱིར། བསླབ་བྱ་ཆེན་མོར་
འདི་ལྟར་འབྱུང་བས། རྗེ་བཙུན་པའི་འདུལ་བར་ཡང་། དགེ་
སློང་སྦེད་བྱེད་ལ་ཆོས་གོས་དང་ལྷུང་བཟེད་སོགས་བྱིན་ཏེ་གསོད་དུ་
བཅུག་པ་ལ་བརྟེན་ནས་ཞེས་དགེ་སྦྱོང་སྦེད་དགེ་སློང་དུ་གསུངས་པ་
མི་འཐད་པ་ཤེས་སླ། བཅས་ལྡན་དགེ་སློང་གིས་རང་ལས་རྒྱུད་ཐ་
དད་པའི་མིའམ་མིར་ཆགས་པ་གང་རུང་ཀུན་སློང་གསོད་སེམས་ཀྱིས་
སྦྱོར་ བ་ རང་ དམ་ གཞན་ གང༌ རུང་ གི་ ལུས་ ངག་ ཏུ་ གྲུབ་ ཅིང་།
མཐར་ཐུག་དེའི་རྐྱེན་གྱིས་རང་གི་སྔ་རོལ་ཏུ་ ཤི་བའི་དངོས་གཞིའི་
ལྟུང་བ་དེ། སྲོག་གཅོད་ཕམ་པའི་མཚན་ཉིད། མིར་ཆགས་པ་
དང་མིའི་ཁྱད་པར་ནི། མཛོད་སྡོམ་ལས། ནུར་མེར་ནར་བོ་་་
མཁྲང་འགྱུར་རྐང་ལག་འགྱུས། །བྱིས་གཞོན་དར་མ་དར་ཡོལ་རྒས་
པའོ། །ཞེས་པ་ལྟར་མིའི་སྐྱེ་བའི་གནས་སྐབས་བཅུའི་དང་བོ་བཞི་ནི།
ལུས་སྲོག་ཡིད་གསུམ་འདུས་ཙམ་གྱི་མིར་ཆགས་པའི་གནས་སྐབས་ཁོ་
ན་ཡིན་ལ། ལྔ་བ་རྐང་ལག་འགྱུས་པའི་གནས་སྐབས་ལ་མིག་སོགས་
དབང་བོ་དྲུག་དོད་མ་དོད་གཉིས་ཡོད་པ་ལས། མ་དོད་པ་མིར་
ཆགས་པའི་གནས་སྐབས་དང་། དོད་པ་ནས་མིར་འཇོག་པ་ཡིན་ཏེ།



296 ༄༅། །གནའ་དཔེ་གཅེས་བསྡུས་དཔེ་ཚོགས།
རྣམ་འབྱེད་ལས། མི་ཞེས་བྱ་བ་ནི་གང་གིས་མིག་དང་རྣ་བ་དང་སྣ་
དང་ལྕེ་དང་ལུས་དང་ཡིད་ཀྱི་དབང་བོ་རྣམས་ཚང་བར་རྙེད་པའོ། །
ཞེས་དང༌། མཚོ་ཊཱིཀ་ལས། རྐང་ལག་འགྱུས་པའི་གནས་སྐབས་
འདི་ལ་མི་དང་མིར་ཆགས་པ་གཉིས་ཀ་ཡོད་དོ། །ཞེས་གསུངས་པའི་
ཕྱིར། དེས་ན་མཐའ་དཔྱོད་འོད་ལྡན་གཉིས་ཀར་རྐང་ལག་འགྱུས་
པ་ནས་མི་ཡིན་པར་གསུངས་པ་སྔར་ལྟར་ཡིན་གྱི། རྐང་ལག་འགྱུས་
པའི་གནས་སྐབས་ཐམས་ཅད་མིན་པ་ཤེས་བྱེད་དུ་རྣམ་འབྱེད་དྲངས་
པས་ཤེས་སླ། བློ་གྲོས་ལེགས་བཟང་གིས། འབུར་མགོ་ལྔ་དོད་པ་
ནས་མིར་འཛིན་པ་ཡིན་ནོ། ། ཞེས་པ་རྣམ་འབྱེད་དང་དངོས་སུ་་་
འགལ་ལོ། །མིག་སོགས་དབང་བོ་དོད་པ་བདུན་ཕྲག་གང་གི་གནས་
སྐབས་ཡིན་ཞེ་ན། དགའ་བོ་མངལ་འཇུག་གི་མདོ་ལས། ཞག་
བདུན་པ་བཅུ་དགུ་བ་ལ་ནི་མངལ་ན་གནས་པ་དེས་དབང་བོ་བཞི་བོ་
མིག་དང་རྣ་བ་དང་སྣ་དང་ལྕེའི་དབང་བོ་ཐོབ་པར་འགྱུར་རོ། །ཞེས་
གསུངས་ལ། མཛོད་མཐའ་དཔྱོད་ལས། བདུན་ཕྲག་ལྔ་བ་ནས་
རྐང་ལག་འགྱུས་པ་དང༌། བདུན་ཕྲག་བཅུ་དྲུག་པ་ནས་མིག་སོགས་
དབང་བོ་རྣམས་སྨིན་པར་གསུངས་སོ། ། གཞི་དེས་གཞན་གྱི་ཚེ་ཤི་
ནའོ། ། ཞེས་པ་ལ། མཚོ་ཊཱིཀ་ལས། ཁྱབ་ཆུང་བ་དང་ཁྱབ་ཆེ་
བར་རྩོད་པའི་སྐྱོན་སྤོང་གཉིས་བྱས་པའི་དང་བོ་ལ། དངོས་དང་
འཕྲོས་དོན་གཉིས་ལས། དང་བོ་ནི། དགེ་སློང་ བཅུ ས་ཉིན་་་་
གཅིག་ལ་རིམ་བཞིན་ཞག་བཅུ་ནས་གཅིག་གི་བར་འཆི་ངེས་ཀྱི་མཚོན་



༄༅། །རྗེ་ལྷ་མོའི་བློ་བཟང་ཚུལ་ཁྲིམས་རྒྱ་མཚོའི་འདུལ་བ། 297
བསྣུན་པ་ལ། སྲོག་གཅོད་ཕམ་པའི་ལྟུང་བ་བཅུ་བོ་གང་ལ་འབྱུང་
མི་འབྱུང་ལས་འཕྲོས་པའི་རྩོད་པ་དང་ལན་མང་བོ་ཡོད་དེ། དེ་
འདྲའི་དགེ་སློང་བཅུ་ཀ་ལ་ཕམ་པ་སྐྱེད་དམ་མི་སྐྱེད། སྐྱེད་ན་མི་
འཐད་དེ། བྱེ་བྲག་བཤད་མཚོ་ལས། དེའི་ཕྱིར་སྔ་མ་དགུ་བོ་
རྣམས་ཀྱིས་ནི་ ཕམ་ པའི་ རིག་བྱེད་མ་ཡིན་ པར་བཟུང་བ་ཡིན་ལ།
བཅུ་བས་ནི་ཕམ་པའི་རིག་བྱེད་དང་རིག་བྱེད་མ་ཡིན་པར་ཡང་་་་
བཟུང་བ་ཡིན་ནོ། །ཞེས་སྔ་མ་དགུ་ལ་རིག་བྱེད་མེད་པར་གསུངས་
པས་སྦྱོར་བ་མེད་པར་གྲུབ་ལ། སྦྱོར་བ་མེད་ན་དེའི་རྐྱེན་གྱིས་ཤི་བ་
མེད་པར་འགྲུབ་པའི་ཕྱིར་རོ། །མི་སྐྱེད་ན་དེ་ཉིད་ལས། བཅུ་ཆར་
གྱིས་ཕམ་པའི་རྣམ་པར་རིག་བྱེད་མ་ཡིན་པར་བསྡུས་སོ། །ཞེས་བཅུ་
ཀ་ལ་རིག་མིན་གྱི་ཕམ་པ་འབྱུང་བར་གསུངས་པ་དང་འགལ་བའི་
ཕྱིར་ཞེ་ན་ལན་ནི། སྔ་ མ་ ཀུན་ལ་སྦྱོར་ བ་ མེད་ པར་ མ་ གྲུབ་ སྟེ།
འོད་ལྡན་ལས། བཅུ་ཆར་གྱིས་ཀྱང་སྦྱོར་བ་མཐུན་པའི་ཕྱིར་དང་།
འབྲས་བུ་གཅིག་པའི་ཕྱིར་རོ། །ཞེས་གསུངས་པའི་ཕྱིར་དང་། སྔ་
མ་དགུ་ལ་རྣམ་ རིག་མེད་པར་གསུངས་པ་ དངོས་ གཞི་ ལ་ ཡིན་ གྱི།
སྦྱོར་བ་ལ་མིན་ལ། བཅུ་བ་ལ་རིག་མིན་དང་རིག་བྱེད་གཉིས་ཀ་
ཡོད་པར་གསུངས་པ། མཚོན་བསྣུན་པའི་དུས་ཉིད་ན་ཤི་བའི་་་
དབང་དུ་བྱས་པར་མཚོ་ཊཱིཀ་ལས་གསུངས་པ་ལྟར་རོ། །འཕྲོས་དོན་
ནི། འོད་ལྡན་ལས། སྦྱོར་བ་མཐུན་པའི་ཕྱིར་དང་ཞེས་པའི་་
མཐུན་ལུགས་ལ་བྱང་རྡོར་སོགས་ཀྱིས་སྦྱོར་བ་གྲོས་མཐུན་བྱས་པའི་



298
༄༅། །གནའ་དཔེ་གཅེས་བསྡུས་དཔེ་ཚོགས།
དོན་ཡིན་ཟེར་བ་མི་འཐད་དེ། གྲོས་མཐུན་བྱས་ན་གཅིག་ཁོ་ནས་
མཚོན་བསྣུན་པས་ཀྱང་ཀུན་ལ་ཕམ་པ་སྐྱེད་ལ། འདི་བཅུ་ཆར་གྱིས་
མཚོན་བསྣུན་པ་ལ་ཕམ་པ་འབྱུང་མི་འབྱུང་གི་སྐབས་ཡིན་པའི་ཕྱིར།
ཤ་མི་སོགས་ཁ་ཅིག་གིས། གྲོས་མ་བྱས་པར་དགེ་སློང་བཅུས་མི་
གཅིག་ལ་འཆི་བར་མི་ནུས་པ་རེ་རེ་བསྣུན་ཏེ། བཅུ་བོ་ཐམས་ཅད་
ཀྱི་ནུས་པ་མཐུ་བསྡོམས་པའི་སྟོབས་ཀྱིས་ཤི་ན་དེ་དག་ལ་ཕམ་པ་སྐྱེད་
དམ་མི་སྐྱེད་ཅེས་རྩོད་པ་ལ། བཅུ་ཀའི་སྦྱོར་བ་ནུས་པ་མཐུ་་་་་
བསྡོམས་སུ་མཐུན་པས་བཅུ་ཀ་བསམ་པ་སྐྱེད་པའི་དོན་ཡིན་ཟེར་བ་
ལ་མཁས་པ་དག་གིས། སྔ་མ་དགུ་ལ་ཕམ་པ་མི་སྐྱེད་པར་ཐལ་བ་
དང་། སྦོམ་པོའི་རྒྱུ་ལས་ཕམ་པ་སྐྱེད་པར་ཐལ་བ་དང་། གཞན་
གྱི་ཉེས་པ་གཞན་ལ་སྒོས་པར་ཐལ་བ་དང་། བྱ་བ་དུ་མའི་འབྲས་
བུས་ལྟུང་བ་རྣམ་པར་བཞག་པར་ཐལ་བ་བཞིས་བཀག་ལ། མཐའ་
དཔྱོད་དུ་དེ་ཤི་བ་སྦྱོར་བ་མེད་པའི་སྐྱོན་ཡོད་པའི་ཕྱིར། ཞེས་པ་
བཞི་ཀའི་དོན་བསྡུ་ཡིན་ནོ། །ཞར་བྱུང་གསོད་བྱེད་སྔ་མས་རྒྱུ་མ་ལ་བུ་
ག་གཅིག་དོད་པའི་སྟེང་དུ་གསོད་བྱེད་ཕྱི་མས་བུ་ག་གཉིས་དོད་པས་
ཟུག་གཟེར་ཆེར་སྐྱེས་པའི་སྟོབས་ཀྱིས་ཚེ་སྐད་ཅིག་དུ་མ་ཇེ་རིང་དུ་
སོང་བས་ཕྱི་མ་དེ་ལ་ཕམ་པར་མི་འགྱུར་ཏེ། སྦྱོར་བ་དེའི་རྐྱེན་གྱིས་
ཚེ་ཐུང་ངུར་བཏང་བ་མེད་པའི་ཕྱིར་ཞེ་ན། མཚོ་ཊཱིཀ་ལས་ཕམ་པ་
སྐྱེད་མི་སྐྱེད་ཁ་ཚོན་བཅད་དཀའ་བར་གསུངས་ཀྱང་། སྦྱོར་བ་དེས་
ཟུག་གཟེར་ཆེར་བཏང་བས་སྐད་ཅིག་དེར་འཆི་མ་ནུས་པ་ཙམ་ལས་



༄༅། །རྗེ་ལྷ་མོའི་བློ་བཟང་ཚུལ་ཁྲིམས་རྒྱ་མཚོའི་འདུལ་བ། 299
ཚེ་རིང་དུ་བཏང་བ་མིན་པས་ཕམ་པ་འབྱུང་སྟེ། སྦྱོར་བ་དེའི་རྐྱེན་
གྱིས་ཀྱང་ཤི་བའི་ཕྱིར་རོ། །
གཉིས་པ་ཁྱབ་ཆེ་བའི་རྩོད་ལན་ནི། བསད་བྱ་དང་དུས་་་
མཉམ་དུ་ཤི་བ་དང་། གསོད་པའི་འདུན་པ་ལོག་པའི་འོག་ཏུ་ཤི་བ་
སོགས་ལ་ཕམ་པ་འབྱུང་བར་ཐལ། གསོད་པའི་སྦྱོར་བ་དེའི་རྐྱེན་
གྱིས་ཤི་བའི་ཕྱིར། ཞེ་ན་ཁྱབ་པ་མེད་དེ། སྦྱོར་བ་དེའི་རྐྱེན་གྱིས་
ཤི་ ཡང་སྲོག་གཅོད་ ཕམ་ པའི་ ཡན་ལག་གཞན་ མ་ ཚང་ བའི་ ཕྱིར།
མགོན་མེད་ཟས་སྦྱིན་གྱིས་དགེ་འདུན་ལ་བུ་དང་ཆུང་མ་སོགས་རིན་
འབུལ་ཕྱིར་ཕུལ་བ་ལྟ་བུའི་དམིགས་བསལ་མ་གཏོགས་སྐུ་ཅན་མི་
འཚོང་ལ། གསོད་སེམས་མེད་ཀྱང་རྐུན་མ་ལྟ་བུ་རྒྱལ་པོ་སོགས་ཀྱིས་
གསོད་སར་ཕུལ་ན་སྦོམ་པོ་ཡིན་པས་མི་འབུལ་ལ། གསོད་པའི་ཉེན་
མེད་པའི་གྲ་དགུ་པ་ལ་འབུལ་རུང་ངོ༌། ། སྐབས་འདིར་རང་འགྲེལ་
ལས། བ་ལང་འཚོང་ན་སྦོམ་པོའོ། །ཞེས་འབྱུང་བ་ནི་ཉེས་བྱས་ལ་
དགོངས་པར་བྱ་དགོས་སོ། །བཞི་བ་རྫུན་ཕམ་གྱི་གླེང་གཞི་ནི། ཉ་
བའི་རིགས་ལས་རབ་ཏུ་བྱུང་བའི་དགེ་སློང་ལྔ་བརྒྱ་སྟེ། སྔར་བཤད་
ཟིན་ལྟར་ལ། བཅས་ལྡན་དགེ་སློང་གིས་རང་ལས་རྒྱུད་ཐ་དད་པ་
ཐ་སྙད་ལྔ་ལྡན་ལུས་ཐ་མལ་པ་ལ་འདུ་ཤེས་མ་འཁྲུལ་བའི་སྒོ་ནས་ཀུན་
སློང་མིའི་ཆོས་བླ་མ་མ་ཐོབ་བཞིན་དུ་ཐོབ་པར་སྨྲ་འདོད་ཀྱིས་ངག་
སྨྲས་པ་ཕ་རོལ་བོས་དོན་གོ་བའི་ལྟུང་བ་དངོས་གཞི་དེ་རྫུན་ཕམ་གྱི་
མཚན་ཉིད། ཡུལ་ལྷ་སོགས་མི་མིན་དང་། མ་ནིང་ལ་མི་ཆོས་བླ་



300
༄༅། །གནའ་དཔེ་གཅེས་བསྡུས་དཔེ་ཚོགས།
མ་སྨྲས་ན་སྦོམ་པོ་སྟེ་དུད་འགྲོར་སྨྲས་ན་ཉེས་བྱས་ཡིན་ལ། ཡུལ་མི་
ཡིན་ཚེ་ལྷས་སྦྱིན་ལ་སྨྲ་བར་འདོད་ནས་མཆོད་སྦྱིན་ལ་སྨྲས་པ་ལྟ་བུ་
ཡུལ་ནོར་ཡང་ཕམ་པ་འབྱུང་ངོ༌། །མིའི་ཆོས་བླ་མ་ཞེས་པའི་མིའི་ཆོས་
བླ་མ་མྱང་འདས་དང་། ཡང་བླ་མ་འདོད་ཁམས་ཀྱི་གོང་མའམ་དེ་
ལས་འདས་པ་ལ་བྱས་ནས་གོང་མའི་སེམས་སེམས་བྱུང་གིས་བསྡུས་
པའི་བསམ་གཟུགས་བརྒྱད། མངོན་ཤེས་དྲུག་ཟད་པར་ཟིལ་་་་་
གནོན། འདུ་ཤེས་ཉི་ ཤུ། ཞུགས་འབྲས་བརྒྱད་སོགས་ཡིན་ལ།
ཡང་ན་མིའི་ཆོས་ཐ་མའི་ཆ་མཐུན་ལྔའམ་ཡང་ན་སྒྲིབ་པ་ལྔ་དང་།
བླ་མ་དེ་དག་སྤངས་པའི་སྤངས་པ་ལ་བྱའོ། །གསོ་བ་དགེ་འདུན་ལ་
རག་ལས་པས་དགེ་འདུན་ལྷག་མར་བཤད་པ་དེ་ལས་རེག་པའི་ལྷག་
མའི་སྐབས་སུ་མདོ་རྩ་བར། འདི་ལ་བྱེད་པ་པོ་ཉིད་ནི་བུད་མེད་
དོ། །ཞེས་སོགས་མདོ་ཉི་ཤུ་བོ་དེས་ནི་ཚིག་ཚོགས་ཉུང་བའི་ཕྱིར་བུད་
མེད་མཚན་བསྟེན་རུང་གཞིའི་ཡན་ལག་ཏུ་དགོས་པའི་ལྟུང་བ་རྣམས་
ལས། རེ ག་ ལྷག་ ད ང་། འཁྲི ག་ ཚིག་ སྨྲ་ བའི་ ལྷག་ མ་ དང་།
བསྙེན་བཀུར་བསྔགས་པའི་ལྷག་མ་དང༌། ཉལ་བོ་བྱེད་པར་ཤོམ་
པའི་ཁྱིམ་དུ་འདུག་འགྲེང་གི་ལྟུང་བྱེད་གཉིས་དང་། དབེན་པར་འ
དུག་འགླེང་གི་ལྟུང་བྱེད་གཉིས་དང་། བུད་མེད་དང་ལྷན་ཅིག་ཉལ་
བའི་ལྟུང་བྱེད་དང༌། བུད་མེད་དང་ལྷན་ཅིག་ལ མ་དུ་འགྲོ་བའི་
ལྟུང་བྱེད་དང་། ཁྲིམས་གྲོགས་མེད་པར་བུད་མེད་ལ་ཆོས་སྟོན་པའི་
ལྟུང་བྱེད་དང་བཅུ་བསྡུས་ཀྱང་། སྐབས་འདིའི་ཊིཀྐ་ལས། ད་ནི་



༄༅། །རྗེ་ལྷ་མོའི་བློ་བཟང་ཚུལ་ཁྲིམས་རྒྱ་མཚོའི་འདུལ་བ། 301
གང་དང་གང་ལ་བྱེད་པ་བོ་བུད་མེད་ཡིན་པ་དེ་ཐམས་ཅད་བསྟན་
པའི་ཕྱིར། ཞེས་བུད་མེད་ཡན་ལག་ཏུ་དགོས་པའི་ལྟུང་བ་ཐམས་
ཅད་བསྟན་པར་གསུངས་པ་དང་སྨྱན་དང་འཁྲུར་འཇུག་དང་མ་་་
བསྐོས་ཉི་ནུབ་དང་ཟས་ཅུང་ཕྱིར་སྟོན་སོགས་མ་བགྲང་བ་འགལ་ལོ་
ཞེས་རྩོད་པ་དང་། སྐྱེས་པ་དང་བུད་མེད་གཉིས་ཚོགས་ལས་ནི་
བསྐྱེད་པའི་ཉལ་ཤོམ་འདུག་འགྲེང་བསྡུས་ལ་སྨྱན་བྱེད་པའི་ལྷག་མ་མ་
བསྡུས་པའི་རྒྱུ་མཚན་དང་། དགེ་སློང་མས་བསྐྱེད་པའི་འདུག་་་
འགྲེང་གི་ལྟུང་བྱེད་བསྡུས་ལ། འཁྲུར་འཇུག་ལ་སོགས་པ་མ་བསྡུས་
པའི་རྒྱུ་མཚན་དཔྱད་པར་བྱའོ། །དེ་ཡང་རྩ་བའི་སྐབས་འདིར་ལྟུང་
བ་འདི་བཅུ་བོ་བསྡུས་ལ་གཞན་མ་བསྡུས་པའི་རྒྱུ་མཚན་ནི། སྐབས་
འདིའི་ལྟུང་བའི་བྱེད་པ་པོའི་བུད་མེད་མཚན་བསྟེན་དུ་རུང་བ་དང་།
དོན་ གོ་ བར་ ནུས་ པ་ གཉིས་ ཡིན་ ལ། ལུང་ རྣམ་ འབྱེད་ ལས།
འཁྲིག་ཚིག་སྨྲ་བ་དང་། བསྙེན་བཀུར་བསྔགས་པ་དང༌། ཆོས་
སྟོན་གསུམ་གྱི་ཡུལ་བུད་མེད་ལ་ལེགས་པར་སྨྲ་བ་དང་། ཉེས་པར་
སྨྲ་བ་གཉིས་ཀྱི་དོན་གོ་བ་དགོས་ལ། གཞན་བདུན་ལ་མཚན་བསྟེན་
རུང་ཡན་ལག་ཏུ་དགོས་པར་ཐད་འདིར་དངོས་སུ་གསུངས་པའི་དོན་
བསྡུས་པ་ཙམ་ཡིན་པས་སྔར་གྱི་འགལ་སྐྱོན་དེ་དག་མེད་དོ། །འོ་ན་
དབེན་པར་འགྲེང་བ་དང་ཉལ་ཤོམ་འདུག་འགྲེང་གཉིས་ཏེ་ལྟུང་བ་
གསུམ་ལ་བསྟེན་རུང་དགོས་པ་ད་ལྟའི་ལུང་རྣམ་འབྱེད་དུ་མེད་པ་ཅི་
ཞེ་ན། དེ་ནི་ཡི་གེ་ཆད་པར་གསལ་ཏེ། གསུམ་པོ་དེ་ལ་ཡང་་



302 ༄༅། །གནའ་དཔེ་གཅེས་བསྡུས་དཔེ་ཚོགས།
བསྟེན་རུང་དགོས་པར་རྩ་བ་འདིར་བསྡུས་ལ། ལུང་ལས་་་་་་་
གསུངས་ན་འགྲེལ་བར་ལུང་ལས་མ་གསུངས་ཀྱང་རང་བཟོའི་ཉེས་པ་
མེད་ཅེས་སྐྱོན་སྤོང་མཛད་དགོས་པ་ལ་མ་མཛད་པའི་ཕྱིར། ཞེས་
མཚོ་ཊཱིཀ་ལས་སོ། །ཕའི་ཁྲིམས་གྲོགས་དགོས་པ་བདུན་གྱི་ནང་ནས་
འདུག་འགྲེང་བཞི་དང༌། ཉལ་བ་དང་ལྔ་བོ་ལ་ཁྲིམས་གྲོགས་ཙམ་
གྱིས་རུང་ལ། ཁྲིམས་གྲོགས་མཚན་ཉིད་དང་ལྡན་པ་དགོས་པ་ནི།
ལམ་འགྲོ་ཆོས་སྟོན་གཉིས་སོ། །དེ་ཡང་ཁྲིམས་གྲོགས་མཚན་ཉིད་པ་
ནི་ཆོས་དགུ་ལྡན་ཏེ། ལྐུགས་པ་མིན་པ། གླེན་པ་མིན་པ། དམུ་
ས་ལོང་མིན་པ། སྨྱོ་བ་མིན་པ། མི་ལས་འགྲོ་བ་གཞན་མིན་པ།
མཚན་གཉིས་པ་མིན་པ། ཐ་སྙད་གསུམ་དང་ལྡན་པ། ཤེས་པ་
རང་བཞིན་དུ་གནས་པ། སྐྱེས་པ་ཁོ་ནའི་མཚན་དང་ལྡན་པ་སྟེ་
དགུར་མཚོ་ཊཱིཀ་ལས་གསུངས་ལ། རིན་འཕྲེང་ལས་གླིང་འདི་བ་
ཡིན་ པ་ སྟེ་ བཅུ་ ལྡན་ དགོས་ པར་ གསུངས་ སོ། ། མཚོ་ ཊཱིཀ་ ལས།
ཕན་ཚུན་གྱི་ཉེར་འཁོར་ཁྲུ་བཞི་རེ་སྟེ་བརྒྱད་དང༌། བར་ཁྲུ་ཕྱེད་ད
ང་བཅས་པས་ཆོད་ན་ནུབ་ལྷག་གི་ཉེས་བྱས་ཀྱང་ཁེགས་ལ། འདོམ་
གང་གིས་ཆོད་ན་ནུབ་ལྷག་གི་ལྟུང་བྱེད་ཁེགས་པར་གསུངས་ལ། ཕ
ལ་ཆེན་སྡེ་བས་ཡོལ་བས་ནུབ་ལྷག་པར་ཉལ་བའི་བར་ཆོད་པར་སྨྲ་
ཞིང༌། གནས་བརྟན་པས་ཐག་པ་དང༌། མང་བཀུར་བས་རི་མོ་
ཙམ་གྱིས་ཆོད་པར་སྨྲའོ། །བྱིན་ལེན་ཡང་། ཕལ་ཆེན་སྣོད་ལ་བྱིན་
ལེན་བྱས་པས་འཆག། གནས་བརྟན་བསྒྱུར་ཐབས་མང་བཀུར་་་་



A。
༠_4。
。 24
༠
༄༅། །རྗེ་ལྷ་མོའི་བློ་བཟང་ཚུལ་ཁྲིམས་རྒྱ་མཚོའི་འདུལ་བ། 303
འཕྲོགས་ ཐབས་སུ། ། རང་ལུགས་ལག་པ་བཀན་པའི་ཚུལ་གྱིས་་་་་༌་
བྱེད། །ཅེས་པ་ལྟར་སྡེ་བ་བཞིའི་ནང་གསེས་མི་འདྲ་བའི་ཁྱད་པར་
ཕྱེད་དགོས་མང་། ཁང་བ་ཁང་ཆེན་གྱི་ནི་ཁྱད་པར་གསུམ་ཡོད་དེ།
ཁང་བ་དཀོན་མཆོག་ལས་གཞན་པའི་དོན་གྱི་ཕྱིར་བརྩིགས་པ་དང་།
ཁང་ཆེན་ཚོགས་སམ་སངས་རྒྱས་ལ་སོགས་པ་དཀོན་མཆོག་ཡིན་ན་
གཅིག་གི་ཕྱིར་ཡིན་ཡང་རུང་ཁང་ཆེན་གྱི་ལྷག་མ་འབྱུང་ལ། ཁང་
བར་ས་གཞི་དང་། ཡོ་བྱད་བཙལ་དགོས། གཞན་ཁང་ཆེན་ལ་དེ་
བཙལ་དགོས་པ་མིན་པ་དང་། ཁང་བར་ཚད་ལས་ལྷག་དགོས།
ཁང་ཆེན་ལ་ཚད་ངེས་བཟུང་མེད་པའི་ཕྱིར། རྟགས་རིམ་བཞིན་
གྲུབ་སྟེ། རྩ་བར། གཅིག་གི་དོན་དུའོ། །ཞེས་དང་། ཚོགས་ཀྱི་
དོན་དུའོ། །ཞེས་དང༌། བཙལ་བ་ཉིད་དོ། ཞེས་དང་། ཚད་ལས་
ལྷག་པའོ། །ཞེས་དང༌། གཙུག་ལག་ཁང་ལ་ཚད་ངེས་པ་མེད་དོ། །
ཞེས་པའི་དོན་གྲུབ་པའི་ཕྱིར། དེ་ལ་ཁོ་ན་རེ། ཁང་ཆེན་ཡིན་ན་
ཚོགས་ཀྱི་དོན་དུ་བརྩིགས་པས་ཁྱབ་པར་ཐལ། རྩ་བའི་ལུང་དེའི་
ཕྱིར་ཟེར་ན། སངས་རྒྱས་ཀྱི་དོན་དུ་བརྩིགས་པའི་གཞལ་ཡས་ཁང་
ཆོས་ཅན། དེར་ཐལ། དེའི་ཕྱིར། དེར་ཐལ། གཉིས་སུ་ཕྱེ་
བའི་ལྷ་ཁང་ཡིན་པའི་ཕྱིར་ཏེ། བཅོམ་ལྡན་འདས་རྣམ་པར་དག་
པའི་ལྷ་ཡིན་པའི་ཕྱིར། ཁྱབ་སྟེ། འོད་ལྡན་ལས། ཁང་བ་དང་
ལྷ་ཁང་དུ་གཏོགས་པ་དག་སྟེ། ཞེས་དང་། ཁང་ཆེན་ཞེས་པའི་ཆེ་
བ་དེ། སྦྱིན་པ་ཆེན་པོ་དང་ཚད་ཆེན་པོ་གཉིས་ཀྱི་ནང་ནས་སྔ་མ་



304
༄༅། །གནའ་དཔེ་གཅེས་བསྡུས་དཔེ་ཚོགས།
སྦྱིན་ཆེན་ལ་བྱེད་པ་ཡིན་གྱི། ཕྱི་མ་ཚད་ཆེན་ལ་བྱེད་པ་མིན་ཏེ།
རྣམ་འབྱེད་ལས། ཁང་ཆེན་ཞེས་བྱ་བ་ནི་སྦྱིན་པར་བྱ་བས་ཆེན་པོ་
ཡིན་གྱི་ཆེ་བ་ནི་མ་ཡིན་ནོ། །ཞེས་དང༌། བམ་ལྔ་ལས། འདིར་ནི་
སྦྱིན་པར་བྱ་བའི་ཆེན་པོར་དགོངས་པ་ཡིན་གྱི་ཚད་ཀྱིས་ནི་མ་ཡིན་
ནོ། ། ཞེས་སོ། ། རྩ་བར། ཁང་བ་ལ་ག ཅིག་གི་དོན་དུའོ། ། ཞེས་
དང་། ཁང་ ཆེན་ ལ་ ཚོག ས་ ཀྱི་ དོན་ དུའོ། ། ཞེས་ གསུ ང ས་ པ་ ནི།
དཀོན་མཆོག་མ་ཡིན་པའི་དབང་དུ་བྱས་ནས་གཅིག་གི་དོན་དུ་དང་།
ཚོགས་ ཀྱི་ དོན་ དུ་ བརྩིགས་ པ་ དགོས་ པའི་ དོན་ ཡིན་ པའི་ ཕྱིར།
ཚོགས་ཀྱི་དོན་དུ་བརྩིགས་པ་ལ་ཡང་དགེ་འདུན་གྱི་དོན་དུ་བརྩིགས་
པ་ མི་ དགོས་ ཏེ། རང་ འགྲེལ་ དང་ རྒྱུ་ ཆེར་ འགྲེལ་ གཉིས་ ལས།
འདིར་ཁྱིམ་པ་ཡན་ཆད་རབ་ཏུ་བྱུང་བ་དང༌། རབ་ཏུ་མ་བྱུང་བ་
ཡང་རུང་སྟེ། གང་ཟག་བཞི་ཡན་ཆད་ལ་ཚོགས་ཞེས་བྱ་བར་་་་་
དགོངས་སོ། ། ཞེས་དང་། བམ་ལྔ་ལས་ཀྱང་། ཁྱིམ་པ་ཡན་ཆད་
རབ་ཏུ་བྱུང་བ་དང་མ་བྱུང་བ་ཡང་རུང་སྟེ། གང་ཟག་བཞི་ཡན་
ཆད་ཀྱི་དོན་དང་ཚད་ངེས་ པ་ མེད་ དོ། ། ཞེས་ གསུངས་ པའི་ ཕྱིར།
འོ་ན་རྣམ་འབྱེད་ལས། ཚོགས་ཀྱི་ཕྱིར་ཅེས་བྱ་བ་ནི་དེ་བཞིན་་་་
གཤེགས་པའི་ཉན་ཐོས་ཀྱི་དགེ་འདུན་ཞེས་གསུངས་པ་ཅི་ཞེ་ན། དེ་
གླེང་གཞིའི་དབང་གིས་མཚོན་ཙམ་ཡིན་པའི་ཕྱིར་ཏེ། རང་འགྲེལ་
ལས། དེ་ནི་གླེང་གཞིའི་དབང་གིས་ཏེ། དཔེ་ཙམ་དུ་ཟད་པས་
འདི་ལ་ཉེས་པ་མེད་དོ། ། ཞེས་གསུངས་པའི་ཕྱིར་ཞེས་མཐའ་དཔྱོད་



。
。
༄༅། །རྗེ་ལྷ་མོའི་བློ་བཟང་ཚུལ་ཁྲིམས་རྒྱ་མཚོའི་འདུལ་བ། 305
དུ་འབྱུང་བ་འདིས་ནི་འཁྲུལ་བའི་མུན་ཚོགས་རྒྱ་ཆེན་པོ་བསལ་ཏེ་
ལེགས་བཤད་ཉིན་མོའི་སྣང་བས་ཁྱབ་པར་བྱས་པ་ནི་བློ་ལྡན་ཡོངས་
ཀྱིས་དད་པར་བྱ་བའི་གནས་ཁོ་ནའོ། །བཞི་མེད་སྐུར་འདེབས་ཀྱི་
ཡུལ་ལ་སྨྲ་ཤེས་དོན་གོ་དགོས་སམ་མི་དགོས་ཞེ་ན། མཁས་མཆོག་
ཡོན་ཏན་འོད་དང༌། ཆོས་བཤེས་སོགས་ཀྱིས། ལྐུགས་པ་ལ་སྐུར་
བ་གདབ་པ་སྦོམ་པོར་བཞེད་དེ། རང་འགྲེལ་ལས། ལྐུགས་པ་ལ་
གཞི་མེད་པ་དང་བག་ཙམ་དག་གིས་སྐུར་བ་འདེབས་པ་ལ་སྦོམ་་་
པོའོ། ། གླེན་པ་དང་འོན་པ་ལ་ཡང་གཞི་མེད་པ་དང་བག་ཙམ་གྱིས་
སྐུར་བ་འདེབས་པ་ལ་ཡང་སྦོམ་པོའོ། །ཞེས་དང༌། ཊཱིཀྐ་ལས་ཀྱང་
དེ་ལྟར་འབྱུང་ཞིང་། དེ་ཡང་ལུང་ཞུ་བ་ལས། ལྐུགས་པ་དང་གླེན་
པ་དང་འོན་པ་ལ་སྐུར་བ་བཏབ་ན་ཉེས་པ་སྦོམ་པོར་འགྱུར་རོ། །ཞེས་
པའི་ལུང་གིས་བསྒྲུབ་པ་ཡིན་ནོ། །དགེ་ལེགས་བཤེས་གཉེན་གྱིས་ཞུ་
བའི་ལུང་དེ་ཡི་གེ་ལྷག་པར་འདོད་དེ། དེའི་མཛད་པའི་ཞུ་འགྲེལ་
ལས། གལ་ཏེ་ལྐུགས་པ་ལ་སྐུར་བ་གདབ་པ་སྦོམ་པོར་འདོད་ན་
ལོང་བ་དང༌། འཐེང་བོ་ལ་སོགས་པ་ལ་ཡང་དེ་དང་འདྲ་བར་ཐལ་
བར་འགྱུར་བས་དེ་ལྟ་བས་ན་འདི་ནི་གདོན་པར་མི་བྱའོ། །དེ་ལྟ་བས་
ན་འདི་ལ་སྐུར་བ་བཏབ་ན་ཁ་ན་མ་ཐོ་བ་ཡོངས་སུ་རྫོགས་པར་ཤེས་
པར་བྱའོ། ། ཞེས་གསུངས་པའི་ཕྱིར། འོན་ཀྱང་རང་ལུགས་ཡོན་
ཏན་འོད་ལྟར་གླེན་ལྐུགས་འོན་གསུམ་ལ་ཕམ་པས་སྐུར་ན་སྦོམ་པོ་
ཡིན་ཞིང༌། འཐེང་བོ་དང་ལོང་བ་སོགས་ལ་མི་འདྲ་བའི་ཞིབ་ཆ་



80s
306
༄༅། །གནའ་དཔེ་གཅེས་བསྡུས་དཔེ་ཚོགས།
དགོས་སོ། །ཕོ་མོའི་དབང་བོ་མེད་པ་མ་ནིང་གི་ཟག་བྱེད་ཀྱི་ཤུལ་ཙམ་
པར་ལོག་པར་སྤྱོད་ན་སྦོམ་པོའི་ལྟུང་བ་ཡིན་པའི་ཕྱིར་ན། རྩ་བར།
མི་བསྟེན་པས་སྐུར་བ་འདེབས་ན་སྦོམ་པོའོ། ། ཞེས་དེ ས་སྐུར་བ་་
བཏབ་པ་སྦོམ་པོར་གསུངས་ཀྱང༌། ཤ་མི་སོགས་ཀྱིས། འདི་ནི་
མིང་སྦོམ་པོ་ཞེས་བཏགས་ཀྱང་ཉེས་བྱས་ཡིན་ཏེ། དེར་མི་ཚངས་
པར་སྤྱད་པ་སྦོམ་པོ་ཡིན་ལ། སྦོམ་པོས་སྐུར་ན་ཉེས་བྱས་ཡིན་པའི་
ཕྱིར་ཏེ། ཞུ་བ་ལས། སྦོམ་པོས་སྐུར་བ་བཏབ་ན་ཉེས་བྱས་སུ་
འགྱུར་རོ། །ཞེས་དང་། རྒྱ་ཆེར་འགྲེལ་ལས། ཕམ་པས་སྐུར་ན་
ནི་དགེ་འདུན་ལྷག་མའོ། །དགེ་འདུན་ལྷག་མས་སྐུར་ན་ནི་ལྟུང་བྱེད་
དོ། ། ལྟུང་བ་གཞན་གྱིས་སྐུར་ན་ནི་ཉེས་བྱས་སོ། ། ཞེས་སོགས་ལ་
བརྟེན་ནས་ཉེས་བྱས་སུ་གསུངས་ཀྱང་། ལོ་ཞེས་མ་རངས་པ་བྱས་
པས་མི་འཐད་དེ། རྩ་འགྲེལ་གཉིས་ཀར་སྦོམ་པོར་གསུངས་པའི་
ཕྱིར་རོ། ། སྦོམ་པོར་འདོད་པའི་ཕྱོགས་ལ་ཡང་བཞེད་ཚུལ་དུ་མ་ཡོད་
དེ། མཚོ་ཊཱིཀ་ལས། སྦོམ་པོས་སྐུར་བ་བཏབ་ན་ཉེས་བྱས་སུ་
གསུང་བ་དེ་དག་ནི་སྤྱིར་བཏང་ཡིན་ལ། དགེ་སློང་ལ་མི་ཚངས་
སྤྱོད་ཀྱི་སྐུར་བ་འདེབས་པ་མཚང་ཆེ་བ་ལ་ལྟོས་ནས་མི་སྟེན་པས་སྐུར་
བ་འདེབས་ན་སྦོམ་པོ། ཞེས་གསུངས་པ་ནི་དམིགས་བསལ་ཡིན་
ནོ། །ཞེས་གསུངས་ལ། རིན་འཕྲེང་ལས། དོན་གོ་བ་ལ་གནོད་
པས་སྦོམ་པོར་གསུངས་ཀྱི། དངོས་པོ་ལ་སྦོམ་པོའི་སྐུར་བ་མིན་པར་
དགོངས་སོ། །ཞེས་གསུངས་པ་དང་། རྗེའི་མདོ་ཟིན་ལས། སྐུར་



༄༅། །རྗེ་ལྷ་མོའི་བློ་བཟང་ཚུལ་ཁྲིམས་རྒྱ་མཚོའི་འདུལ་བ། 307 །
མཁན་གྱིས་ ཟག་བྱེད་ལ་བསམས་པ་ཡིན་ན་སྦོམ་པོ་དང་། ཞེས་
འབྱུང་ཞིང་། བསླབ་བྱ་ཆེན་མོར། སྨྲ་བ་བོས་མ་ནིང་མོ་སྦུབས་
མེད་པ་ལ་མི་ཚངས་བར་སྤྱད་ཅེས་སྤྱིར་སྨྲ་བའི་ཡུལ་གྱིས་མ་ནིང་མོའི་
ཕམ་པ་སྐྱེད་ནུས་ཀྱི་རྨའི་སྒོ་གཞན་གཉིས་སུ་མི་ཚངས་པར་སྤྱད་པ་ལ་
གོ་བ་ཡོད་པས་སྦོམ་པོ་སྐྱེད་ལ། སྨྲ་བ་བོ་རང་གིས་མོའི་ཟག་བྱེད་ལ་
བསམས་ཏེ་སྨྲས་པས་ལྷག་མ་མི་སྐྱེད་དོ། ། ཞེས་སོགས་གུང་བསྒྲིགས་
ཏེ་དཔྱད་དགོས་མང་། དེ་བཞིན་གཤེགས་པ་ལ་ངན་སེམས་ཀྱིས་
ཁྲག་ཕྱུང་བ་དང་། དགེ་འདུན་གྱི་དབྱེན་བྱས་པའི་ལྟུང་བ་སྦོམ་པོ་
དང་། དེས་སྐུར་ན་ཉེས་བྱས་སུ་ཞུ་བ་དང༌། རང་འགྲེལ་དང༌།
ཊཱིཀྐ་གསུམ་ལས་བཤད་ཅིང༌། བསྡུས་པ་ལས། ལྷག་མར་བཤད་
ལ། འགྲེལ་ཆུང་ལས་སྦོམ་པོར་བཤད་པ་སོགས་ལུགས་མི་འདྲ་བ་
གསུམ་ལས་མཚོ་ཊཱིཀ་ཏུ་ཉེས་བྱས་སུ་གསུངས་པ་ལེགས་བཤད་ཡིན་
པར་གསུངས་ཀྱང་དཔྱད་གཞི་ཆེ། དགེ་འདུན་དབྱེན་གྱི་ལྷག་མ་
སོགས་བསྒོ་གྱུར་གྱི་ལྟུང་བ་བཅུ་བོ་ལ་བཟློག་པ་ལྔ་དགོས་པ་ལས་དགེ་
འདུན་ནམ་དགེ་འདུན་དེས་བསྐོས་པའི་མཛའ་བཤེས་ལྟ་བུ་ཡིས་ངག་
འཇམ་པོས་བཞམ་བསྒོ་བྱས་པ་དེ་དང་། དེ་རྗེས་གསོལ་བ་དང་།
དེ་རྗེས་བརྗོད་པ་དང་བོ་དང་གཉིས་པ་སྟེ་བརྗོད་པ་སྔ་མ་གཉིས་ཀྱི་མ
ཐ ར་སྦོམ་པོ་རེ་རེ་སྟེ་བཞི་དང་། བརྗོད་པ་གསུམ་པ་ ཕལ་ཆེར་
རྫོགས་པ་ན་སྦོམ་པོ་འབྱུང་བའི་ཕྱིར་ན་བརྗོད་པ་གསུམ་པའི་སྐབས་
ཀྱི་སྦོམ་པོ་གཅིག་སྟེ་བསྒོ་གྱུར་གྱི་སྦྱོར་སྦོམ་ལྔ་དང༌། བརྗོད་པ་



308
༄༅། །གནའ་དཔེ་གཅེས་བསྡུས་དཔེ་ཚོགས། །
གསུམ་པ་རྫོགས་པ་ན་དངོས་གཞི་དང་བཅས་པའི་ལྟུང་བ་དྲུག་སྐྱེད་པ་
ར་རྣམ་འབྱེད་ལས། བརྗོད་པ་གསུམ་པ་བརྗོད་པ་ན་མ་རྫོགས་པར་
གཞི་དེ་གཏོང་ན་དེ་ལྟ་ན་ལེགས། གལ་ཏེ་མི་གཏོང་ན་ཉེས་པ་སྦོམ་
པོར་འགྱུར་རོ། །རྫོགས་པར་བརྗོད་ན་དགེ་འདུན་ལྷག་མར་འགྱུར་
རོ། །ཞེས་གསུངས་པ་དྲུངས་ནས་མཚོ་ཊཱིཀ་ཏུ་ལྟུང་བ་དྲུག་སྐྱེད་པ་
འཐད་ཕྱོགས་སུ་གསུངས་ཤིང་། བསླབ་བྱ་ཆེན་མོ་དང་མདོ་ཟིན་
ལས་ཀྱང་དེ་ལྟ་འབྱུང་ཡང་། རིན་འཕྲེང་ལས། དེ་ནི་འགྲེལ་བ་
འདིར་མ་དྲངས་ཤིང་དེའི་དོན་ཡང་མ་གྲོལ་ལ། མ་རྣམ་དུ་བརྗོད་
པ་གསུམ་པ་མ་རྫོགས་ པ་ལ་ལྟུང་མེད་དུ་གསུངས་ཤིང་། རྣམ་་་་
འབྱེད་ཀྱི་འགྲེལ་བར། བརྗོད་པ་གསུམ་པ་བྱས་པ་ན་མི་གཏོང་ན་
དངོས་གཞིའི་དུས་ཡིན་པའི་ཕྱིར་དགེ་འདུན་ལྷག་མར་འགྱུར་རོ། །
ཞེས་ འབྱུང་ གི དེའི་ བཤད་ པ་ མ་ བྱུང་ བས་ ཡི་ གེ་ ལྷག་ པའམ།
ཡང་ན་སྔར་གྱི་སྦོམ་པོའི་རྒྱུན་ལ་དགོངས་སོ། །ཞེས་པ་ལྟར་ཡིག་ཆར།
བརྗོད་པ་གསུམ་པར་དངོས་གཞི་ལས་སྦོམ་པོ་ཟུར་བ་འབྱུང་བར་ཊཱིཀྐ་
བམ་ལྔ་སོགས་ལས་གསུངས་པ་མེད་པའི་ཕྱིར་ན་བསྒོ་གྱུར་གྱི་ལྟུང་
བའི་གྲངས་ལྟ ར་གསུང ས་སོ། ། བོད་དུ་འགྱུར་བའི་མ་རྣམ་དང་།
མེ་ཏོག་འཕྲེང་རྒྱུད་དང་། འདུལ་བ་བསྡུས་པ་གསུམ་ཀར་བཞམ་
བསྒོའི་མཐར་ཉེས་བྱས་སུ་གསུངས་པ་སྡེ་བ་ གཞན་གྱི་ལུགས་ ཡིན་
ནོ། །བསྒོ་གྱུར་གྱི་ལྟུང་བ་བསྐྱེད་པའི་མཐར་ཐུག་གི་དུས་ལ་ཊཱིཀྐ་ལས།
དངོས་པོ་འདི་ལྟ་བུ་ཐོང་ཞིག ཅེས་བྱ་བ་ལ་སོགས་པ་བརྗོད་པར་
2
2



༄༅། །རྗེ་ལྷ་མོའི་བློ་བཟང་ཚུལ་ཁྲིམས་རྒྱ་མཚོའི་འདུལ་བ། 309
ཚིག་ཕལ་ཆེར་བྱས་པ་ཉིད་ཡིན་པས་དེ་ནི་འདིར་དངོས་གཞིའི་དུས་
ཡིན་ནོ། ། ཞེས་དང༌། རང་འགྲེལ་ལས། སྐད་ཅིག་མ་གང་ལ་
བྱས་པ་ཉིད་གང་ཡིན་པ་དེ་ནི་འདིར་དངོས་གཞིའི་དུས་སུ་ཤེས་པར་
བྱའོ། ། ཞེས་པ་ལྟར། བརྗོད་པ་གསུམ་པའི་ཚིག་ཕལ་ཆེར་བྱས་པ་
ན་འབྱུང་བར་གསུངས་པ། རྩ་བར། ཚིག་ཕལ་ཆེར་བྱས་པ་ཉིད་
ན་བྱས་པ་ཉིད་དོ། །ཞེས་པ་དང་བསྟུན་པའི་བཤད་ཚུལ་གཅིག་དང་།
རྣམ་འབྱེད་ཁུངས་སུ་བྱས་ནས་མཚོ་ཊཱིཀ་ལྟར་གྱི་བཤད་ཚུལ་གཅིག་
དང་། བམ་ལྔ་ལས། ལས་བརྗོད་པ་གསུམ་པ་མཇུག་སྡུད་དང་
བཅས་པ་རྫོགས་པའི་མཐར་དགེ་འདུན་ལྷག་མར་བཤད་པ་ལྟར་་་་
མཇུག་སྡུད་རྫོགས་པ་དང་མཉམ་དུ་དགེ་འདུན་ལྷག་མ་འབྱུང་བར་
འདོད་པའི་ལུགས་གསུམ་ལས། རང་ལུགས་སྔ་མ་ལྟར་འཐད་དེ།
རིན་འཕྲེང་ལས། བཤད་མ་ཐག་པའི་གསོལ་བཞིའི་ལས་དེའི་བསྒོ་
བའི་མཐའ་ལ་སྟེ། དེ་ཡང་བརྗོད་པ་གསུམ་པའི་ཕལ་ཆེར་བྱས་པ་
ན་དབྱེན་ལ་རྟུལ་བར་བྱེད་པ་ལ་སོགས་པ་མི་གཏོང་ན་དངོས་གཞིའི་
ལྟུང་ བ་ རྫོགས་ པར་ འབྱུང་ བའོ། ། ཞེས་ དང་། མདོ་ ཟིན་ ལས།
བརྗོད་པ་གསུམ་གྱི་སུམ་གཉིས་དང༌། བརྗོད་པ་རྫོགས་པ་མི་འགལ་
ཏེ། འདིར་རྫོགས་མ་རྫོགས་ནི་ལྟུང་བ་སྐྱེད་པའི་ཡན་ལག་ཏུ་སོང་
བའི་བརྗོད་པ་རྫོགས་མ་རྫོགས་ལ་དགོངས་པར་བྱེད་ནུས་པའི་ཕྱིར་ཏེ།
ཕལ་ཆེར་བྱས་པ་ན་བྱས་པའོ། ། ཞེས་ཊཱིཀྐ་ཉིད་ལས་གསུངས་པའི་
ཕྱིར་རོ། །ཞེས་གསུངས་པའི་ཕྱིར། དབྱེན་གྱི་མཚམས་མེད་འཁོར་



310
༄༅། །གནའ་དཔེ་གཅེས་བསྡུས་དཔེ་ཚོགས།
ལོའི་དབྱེན་ལ་ཁ་སྐོང་དུ་འོས་པས་དགེ་སློང་བརྒྱད་ཡན་ཆད་བསྟན་
པ་ལ་སྐྱོན་མ་བྱུང་བའི་དུས་སུ་སྟོན་པ་ཞལ་བཞུགས་པའི་མཚམས་
ནང་དེར་བསྟན་པ་དང་སྟོན་པ་གཞན་དུ་འབྱེད་དགོས་ཀྱང་བཟློག་པ་
ལྔ་མི་དགོས་ལ། དབྱེན་བྱེད་ལྷག་མ་བསྐྱེད་པར་ཁ་སྐོང་བར་འོས་
པས་འབྱེད་མི་དགོས་པར་བསྙེན་རྫོགས་ཀྱི་སྡོམ་པ་གསོ་རུང་ཡན་ཆད་
དང་ལྡན་པའི་བཅས་ལྡན་དགེ་སློང་གིས་དགེ་འདུན་ལས་ཆོས་མ་ཡིན་
པའི་ཕྱོགས་སུ་འབྱེད་པར་བྱེད་པ་ལ་བཞམ་བསྒོ་དང་གསོལ་བཞིའི་
ལས་ཀྱིས་བཟློག་ཀྱང་མི་གཏོང་བ་ལས་མཐར་ལྟུང་བ་དངོས་གཞིར་
འགྱུར་བའི་ཕྱིར་ཏེ། ཞུ་བ་ལས། དགེ་སློང་ལ་ཇི་ལྟ་བ་བཞིན་དུ་
བསླབ་པ་བྱིན་པ་དང་དགེ་སློང་མ་རྣམས་ལ་ཡང་དགེ་འདུན་ལྷག་
མར་ འགྱུར་ ཏེ། ཞེས་ གསུངས་ པའི་ ཕྱིར། མཛོད་ སྡོམ་ ལས།
ལྷས་སྦྱིན་དྲང་སྲོང་མངོན་ཤེས་ལྔ་ལྡན་དུ། །སྐྱེས་འཁོར་སྟོན་པས་ཕྱེ་
བའི་རྣམ་སྨིན་ལོ། །ཞེས་དང་། མཐའ་དཔྱོད་ལས། དགེ་འདུན་
འཁོར་ལོའི་དབྱེན་གྱི་ལྷག་མ་བྱུང་བ་ཡོད་དཀའ་སྟེ། ལྷས་བྱིན་ལས་
གཞན་གྱིས་དགེ་འདུན་འཁོར་ལོའི་དབྱེན་མ་བསྒྲུབས་པ་གང་ཞིག
ལྷས་སྦྱིན་དེའི་ཚེ་ལས་དང་བོ་བ་ཡིན་པའི་ཕྱིར། ཞེས་གསུངས་པའི་
ཕྱིར་ན་འཁོར་ལོའི་དབྱེན་གྱི་ལྷག་མ་མི་སྲིད་ཀྱང་། དབྱེན་གྱི་ལྷག་
མའི་ཆར་གཏོགས་ཀྱི་སྦོམ་པོ་ལ་མཚམས་མེད་ཡོད་པར་མཚོ་ཊཱིཀ་ལས་
གསུངས་ཏེ། དེ་ཉིད་ལས། དེ་བཞིན་གཤེགས་པ་ལ་ངན་སེམས་
ཀྱིས་ཁྲག་ཕྱུང་བ་དང་། དགེ་འདུན་གྱི་དབྱེན་བྱས་པའི་སྡིག་པ་ནི་



༄༅། །རྗེ་ལྷ་མོའི་བློ་བཟང་ཚུལ་ཁྲིམས་རྒྱ་མཚོའི་འདུལ་བ། 311
མཚམས་མེད་པ་སྟེ། ལྟུང་བ་ནི་སྦོམ་པོའོ། ། ཞེས་དང་། རང་
འགྲེལ་ལས། དེ་བཞིན་གཤེགས་པ་ལ་ངན་སེམས་ཀྱིས་ཁྲག་ཕྱུང་བ་
དང་། དགེ་འདུན་གྱི་དབྱེན་བྱས་པ་ཞེས་བྱ་བའི་མཚམས་མེད་པ་
འདི་གཉིས་ནི་སྦོམ་པོའོ། ། ཞེས་གསུངས་པའི་ཕྱིར། དབྱེན་ལྷག་
སྐྱེད་པའི་དུས་ལ་སྟོན་པ་ཞལ་བཞུགས་དུས་དགོས་པར་མཚོ་ཊཱིཀ་བམ་
ལྔ་མཐའ་དཔྱོད་གསུམ་ཀར་གསུངས་ཀྱང་། བསླབ་བྱ་ཆེན་མོ་ལས།
སངས་རྒྱས་མྱ་ངན་ལས་འདས་ནས་འཁོར་ལོའི་དབྱེན་མི་འབྱུང་ཞིང༌།
ལས་དང་བོ་བ་ལ་ལྟུང་བ་མེད་པས། དགེ་འདུན་དབྱེན་གྱི་ལྷག་མ་
མི་སྲིད་པར་འགྱུར་བའི་ཕྱིར་རོ། །དེས་ན་བསླབ་ཚིག་ལྔ་བརྗོད་པ་ལ་
སོགས་པའི་སྒོ་ནས་ཆོས་ལས་ཐ་དད་པའི་དངོས་པོར་གསོལ་ཞིང་དོན་
དེའི་ཚུལ་ཤིང་ལེན་དུ་བཅུག་པ་ལ་དགེ་འདུན་གྱིས་བཟློག་བསྒོ་རྣམ་
པ་ལྔ་བྱས་པའི་མཐའ་ལ་མ་བཏང་ན་ལྷག་མར་འགྱུར་བ་ཡིན་ནོ། །
ཞེས་དང་། མཐའ་དཔྱོད་ལས། སངས་རྒྱས་འདས་རྗེས་སུ་ཡང་
སྟོན་པའི་བཅས་པ་ལས་བཟློག་པའི་ལྷ་སྦྱིན་གྱི་བསླབ་པ་བཅས་པ་
དང་། དེ་ངག་གྲོལ་དུ་ལྟ་བའི་ལྟ་བ་གཉིས་དགེ་འདུན་དབྱེན་གྱི་
ལྷག་མའི་ཡན་ལག་ཏུ་དགོས་ཏེ། ཞེས་གསུངས་པའི་ཕྱིར། དེས་
ན་གོང་གི་དེ་གསུམ་དང་། བམ་ལྔ་ལས། སྟོན་པ་ཡོངས་སུ་མྱ་
ངན་ལས་འདས་པའི་ཚེ་ན་ཉེས་པ་སྦོམ་པོའོ། ། ཞེས་གསུངས་པ་་་
རྣམས་ནི་སྟོན་པ་འདས་རྗེས་སུ་དེ་ལྟར་བྱས་ན་སྦོམ་པོ་ཙམ་ལས་་
མཚམས་མེད་དངོས་གཞི་འབྱུང་བ་མེད་པའི་དོན་དུ་བྱ་དགོས་སོ། །



312 ༄༅ ། །གནའ་དཔེ་གཅེས་བསྡུས་དཔེ་ཚོགས།
འདི་དག་ལ་སྤྲོ་བྱ་མང་ཡང་ཡི་གེས་འཇིགས་ནས་མ་བྲིས།
གསུམ་པ་ལྟུང་བྱེད་ཀྱི་སྡེ་ཚན་ལ། དངོས་པོ་སྤང་བ་དང་
འབྲེལ་བའི་སྤང་ལྟུང་དང༌། བཤགས་པ་ཙམ་དང་འབྲེལ་བའི་ལྟུང་
བྱེད་འབའ་ཞིག་པ་གཉིས། དང་བོ་ལ་ཐུན་མོང་གི་ཡན་ལག་དང་།
སོ་སོའི་རྣམ་བཞག་གཉིས། དང་བོ་སྤང་ལྟུང་ལ་ནི་ཐུན་མོང་གི་
མདོ་ལ་བཅུ་བདུན་ཡོད་དེ། ཞུ་བ་ལས་བསྡུས་པ་ནི། རྩ་བར།
ལས་ལ་ནི་འདས་ན་ཉི་མ་ཤར་བའི་འོ། །ཞེས་དང་། རང་བཞིན་
ལས་ཉམས་ན་ཡང་ངོ༌། །ཞེས་པའི་མདོ་གཉིས་དང་། དེའི་སྟེང་དུ་
ཕྱིར་བཅོས་དང་འབྲེལ་བའི་མདོ་གསུམ་ཡང་ཡོད་པ་སྟེ། རྩ་བར།
ཆུང་བ་ཉིད་ཀྱི་དུམ་བུ་དེ་ནི་མི་འགྱུར་རོ། །ཞེས་དང་། དགེ་འདུན་
གྱི་ཡང་ངོ་། །ཞེས་དང༌། འདི་ལ་མེད་པ་དེ་ཉིད་གཙོ་བོའོ། །ཞེས་
པ་ གསུ མ་མོ། ། ཀོ་ལྤ གས་ཀྱི་ ག ཞི་ལ ས་ བསྡུས་པ་ནི། རྩ་བར།
སྤང་བ་ལ་ནི་འདུ་ཤེས་ལས་གཙོ་ཆེར་རང་གི་ཉིད་དོ། ། ཞེས་དང་།
དེ་ནི་བསྔོས་པ་ཉིད་ན་བྲལ་བ་ཉིད་དོ། །ཞེས་པའི་མདོ་གཉིས་ཡིན་ལ།
ལྷག་མ་མདོ་ཚན་བཅུ་རྣ མ་འབྱེ ད་ལས་བསྡུས་པ ར་མ ཚོ་ཊཱིཀ་ ཏུ་
གསུངས་ཤིང་། ཡིག་ཆར་ཀོ་ལྤགས་ཀྱི་གཞི་ལས་བསྡུས་པ་དེ་ཡང་རྣ་
མ་འབྱེད་ལས་ཀྱང་བསྡུས་པར་བྱས་སོ། ། དེས་ན་རྣམ་འབྱེད་ལས་
བསྡུས་པ་བཅུ་གཉིས། ཕྲན་ཚེགས་ལས་བསྡུས་པ་བཅུ་བཞི་ཟེར་
དགོས་ཏེ། མ་དོར་བསྡུས་སྦྱོར་བའི་མདོ་བཅུ་བཞི་ཡོད་པའི་ཕྱིར།
མཐའ་དཔྱོད་ལས། རྩ་བར་སྤང་བ་ལ་ནི་ཞེས་སོགས་མདོ་ལྔ་འབྱུང་



。
。
。
。
。
༄༅། །རྗེ་ལྷ་མོའི་བློ་བཟང་ཚུལ་ཁྲིམས་རྒྱ་མཚོའི་འདུལ་བ། 313
ལ། ཞེས་པ་མ་དག་པས་ལས་ལ་ནི་ཞེས་ཟེར་དགོས་ཏེ། སྤང་བ་
ལ་ནི་ཞེས་སོགས་ཀྱི་མདོ་དེ་ཞུ་བ་ཁོ་ན་ལས་བསྡུས་པ་མ་ཡིན་པའི་ཕྱིར།
གཉིས་པ་སོ་སོའི་རྣམ་བཞག་དེ་ལ་ཡང་དུས་དང་འབྲེལ་བའི་ཐུན་
མོང་བ་དང་། བདག་པོ་དང་འབྲེལ་བའི་ཐུན་མོང་བ་དང་། ཤན་
དང༌། ཕྱིར་བཅོས་དང་། སྤང་བ་དང་བོ་གསུམ་དང་འབྲེལ་བའི་
ཐུན་མོང་བ་དང་ལྔ། དང་བོ་ནི་རྩ་བར། ཉིན་མཚན་གྱི་དང་བོ་
མ་ཡིན་པ་ལ་ཐ་མ་མ་ཡིན་པ་མེད་པ་ཉིད་དོ། ། ཞེས་སོགས་མདོ་དང་
བོ་བཞི་བྱུང༌། དེ་ལ་དུས་འབྲེལ་གྱི་ལྟུང་བ་བཅུ་དགུ་སྟེ། གོས་
དང་ལྷུང་བཟེད་འཆང་སྤང་གཉིས་དང༌། ཟླ་འ ཇོག་དང་བསོག་
འཇོག་གི་སྤང་བ་གཉིས་དང་། རས་ཆེན་བཞག་འཕྱིས་དང་དབྱར་
རྙེད་བགོད་འཕྱིས་གཉིས་དང་། ཆོས་གོས་ཀྱི་ཞག་གཅིག་གི་འབྲལ་
སྤང་དང་དགོན་པ་བའི་འབྲལ་སྤང་གཉིས་དང་། གནས་ངན་ལེན་
འཆབ་པའི་ལྟུང་བྱེད་དང་། ནུབ་ལྷག་ཉལ་གྱི་ལྟུང་བྱེད་དང་། བུ
ད་མེད་དང་ལྷན་ཅིག་ཉལ་བའི་ལྟུང་བྱེད་དང་། དམག་ནང་ན་
གནས་པའི་ལྟུང་བྱེད་དང་། སྣང་བཅས་སུ་ཉལ་བའི་ལྟུང་བྱེད་
དང་། སྤང་བ་རྗེས་ཕྱོགས་ཀྱི་ལྟུང་བྱེད་དང་། དགེ་ཚུལ་བསྙིལ་བ་
དང་ལྷན་ཅིག་ཉལ་བའི་ལྟུང་བྱེད་དེ་ཊཱིཀྐའི་དངོས་བསྟན་བཅོ་ལྔ
འོ། ། སྤང་བ་རྗེས་ཕྱོགས་དུས་འབྲེལ་གྱི་ལྟུང་བར་གསུངས་པ་དེའི་ན
ང་ཚན་ནམ་བྱེ་བྲག་དགེ་སློང་གནས་བྱུང་དང་ལྷན་ཅིག་སྐྱ་རེངས་
ཤར་ གྱི་བར་ཉལ་བའི་ལྟུང་བྱེད་དེའི་དབང་དུ་བྱས་ པ་ ཡིན་ནོ། །



314 ༄༅ ། །གནའ་དཔེ་གཅེས་བསྡུས་དཔེ་ཚོགས།
ཊིཀྐའི་ཤུགས་བསྟན་རས་ཆེན་བཙལ་སྔས་དང་དབྱར་རྙེད་བགོད་སྔ
ས་གཉིས་དང་། དགེ་སློང་མའི་འཆབ་ཕམ་དང་མའི་རེག་ལྟུང་སྟེ་
བཞི་སོགས་ཡོད་ལ། ཕྱི་མ་རེག་ལྟུང་ངམ་ལོངས་སྤྱོད་ཅིང་གནས་པ་
བཏང་བའི་ལྟུང་བྱེད་ནི། དགེ་སློང་མ་གཉིས་ཁྲི་གཅིག་ལ་ཕན་ཚུན་
ལུས་རྟེན་རེག་པ་དང་བཅས་ཏེ་ཉལ་བའོ། །དེ་ཡང་དུས་འབྲེལ་གྱི་
ལྟུང་བ་བཅུ་དགུར་བྱས་པ་བློ་གྲོས་ལེགས་བཟང་གིས་བཤད་ཚུལ་
གཞིར་བཞག་བྱས་པ་ཡིན་གྱི། སྤྱིར་ཊིཀྐའི་ཤུགས་བསྟན་བཞི་ཁོ་
ནར་མ་ངེས་ཏེ། མཚོ་ཊཱིཀ་ལས། མཚན་མོའི་འབྲལ་བ་ལ་སོགས་
པ་ཁ་ཅིག་ལ་ལུང་ལས་སྐྱ་རེངས་ཤར་བ་ན། ཞེས་ གསུངས་ལ།
གནོད་འགྱུར་སྤང་བའི་ལྟུང་བྱེད་ལ་སོགས་པ་ཁ་ཅིག་ལ་མདོར་བསྡུས་
སྦྱར་རོ། །ཞེས་གསུངས་པའི་ཕྱིར། གཞན་ཡང་སྤྱིར་དབྱར་དགག་
གསོ་གསུམ་མ་བྱས་པའི་ཉེས་བྱས་དང་། གནས་མེད་ཀྱི་ཉེས་བྱས་
སོགས་དུས་འབྲེལ་གྱི་ལྟུང་བ་མང་ཡང་བཅུ་དགུ་བོ་དེ་ལས་ཟླ་འཇོག་
དང༌། རས་ཆེན་བཞག་འཕྱིས་དང་། འཆང་བ་གཉིས་དང་།
སྨན་བསོག་འཇོག་དང་དགོན་པ་བའི་འབྲལ་སྤང་དང༌། ནུབ་ལྷག་
ཉལ་རྣམས་རིམ་བཞིན་ཞག་སུམ་ཅུ་དང་། བཅོ་ལྔ་དང་། བཅུ་
དང༌། བདུན་དང་། དྲུག་དང་། གསུམ་གྱི་མཐའི་སྐད་ཅིག་མ་
དང༌། བདུན་པོ་འདི་དང་སྔས་གཉིས་ལས་གཞན་བཅུ་ལ་ ཞག་་
གཅིག་གི་མཐའི་སྐད་ཅིག་མ་དེ་ཉིད་ལྟུང་བ་བསྐྱེད་པའི་མཐར་ཐུག་
གི་ཡན་ལག་ཏུ་དགོས་ལ། དེའི་སྔར་གྱི་ཐུན་བཅུ་བོ་མཐར་ཐུག་གི་



༄༅། །རྗེ་ལྷ་མོའི་བློ་བཟང་ཚུལ་ཁྲིམས་རྒྱ་མཚོའི་འདུལ་བ། 315
ཡན་ལག་མིན་པའི་ཕྱིར་ན། རྩ་བར། གོས་ཞག་བཅུ་འཆང་སྤང་
ལྟ་བུའི་ཞག་ཐ་མའི་ཉིན་མཚན་གྱི་དང་བོ་མིན་པའ མ་མཐའི་སྐད་
ཅིག་སྐྱ་རེངས་འཆར་བའི་དུས་དེ་མཐར་ཐུག་སྐྱེ་བའམ་འགྲུབ་པའི་
ཡན་ལག་ཡིན་ལ། ཐ་མ་མ་ཡིན་པ་ཐུན་ཚོད་སྔ་མ་རྣམས་མཐར་
ཐུག་གི་ཡན་ལག་ཏུ་མེད་པ་ཉིད་དོ། །ཞེས་བཤད་དེ། བམ་ལྔ་ལས།
མདོར་སྐྱ་རེངས་དང་བོ་ཤར་ནས་སྤང་བར་འགྱུར་གྱི། སྐྱ་རེངས་
དང་བོ་མ་ཤར་བའི་མདུན་གྱི་ཐུན་རྣམས་ལ་ཞག་ཏུ་མི་བརྩི་བས་སྤང་
བར་མི་འགྱུར་རོ། །ཞེས་སྤྱིར་བསྟན་པ་ཡིན་ནོ། །ཞེས་གསུངས་པའི་
ཕྱིར་ཡང་ན་དེ་དག་ལ་ཐ་མ་ནུབ་ལྷག་མ་གཏོགས། དྲུག་དང་གོས་
འབྲལ་བགོད་འཕྱིས་ཏེ་བརྒྱད་ལ་སྦྱོར་ལྟུང་མེད་པར་ཡང་མདོ་འདིས་
གསུངས་པ་ཊིཀྐའི་དགོངས་པའོ། །འོ་ན་རིན་འཕྲེང་ལས། དེ་ཡང་
ཞག་བཅུའི་ནང་དུ་བྱིན་གྱིས་རླབས་པ་སོགས་བྱ་སྙམ་དུ་བསམ་པ་
ཡིན་ལ། དེ་མེད་ན་དེ་དག་ལ་ཡང་ཉེས་བྱས་སུ་འགྱུར་ཏེ། ཞེས་
དང་། བམ་ལྔ་ལས། འཆང་བ་དང་འབྲལ་བའི་སྤང་བའི་ལྟུང་
བྱེད་ཀྱི་སྦྱོར་བ་བརྩམས་ནས་དངོས་གཞི་ལ་མ་ཐུག་བར་དུ་ཉེས་བྱས་
སོ། ། ཞེས་དང༌། འགྲེལ་ཆུང་ལས། འཆང་བའི་སྤང་བ་ལ་ནི་
ཞག་བཅུར་སྔགས་མ་བཏབ་ན་ཉེས་བྱས་སོ། །ཞེས་གསུངས་པ་དང་
འགལ་ཞེ་ན། སྐྱོན་མེད་དེ། མཚོ་ཊཱིཀ་ལས། རང་དགར་་་་་
འཇོག་པ་སྦྱོར་བ་ལྷོད་པ་བསླབ་བྱའི་ཉེས་པ་ལ་དགོངས་སོ། ། ཞེས་
དང༌། སྤང་བ་དེ་རྣམས་ལ་སྦྱོར་ལྟུང་མི་སྐྱེད་པ་ནི་ལྟུང་བ་རྣམ་



316 ༄༅། །གནའ་དཔེ་གཅེས་བསྡུས་དཔེ་ཚོགས།
བཞག་གི་སྦྱོར་ལྟུང་གི་བཅས་པ་མེད་པའི་ཕྱིར་རོ། ཞེས་པ་ལྟར་
ལན་བྱེད་དགོས་པའི་ཕྱིར། ཡང་ན་རྩ་བའི་དོན། ཚེས་གཅིག་ལ་
གོས་རྙེད་ན་ཚེས་གཅིག་གི་ཉིན་མཚན་གྱི་དང་བོ་མ་ཡིན་པ་ནི་དེའི་སྐྱ་
རེངས་འཆར་ཁའི་དུས་ལ་བྱས་ནས་དེ་དུས་རྙེད་ཀྱང་སྐྱ་རེངས་ཤར་
བ་ན་ཞག་གཅིག་སོང་ཟིན་པར་བརྩི་བ་ཡིན་ལ། མཚན་མོ་མཐའི་
སྐད་ཅིག་ཐ་མ་ཡིན་པ་སྟེ། ཐུན་ཚོད་སྔ་མ་རྣམས་ལ་རྙེད་པ་ངེས་
བཟུང་གི་ཡན་ལག་ཏུ་མེད་པ་ཉིད་དོ། ། ཞེས་པའི་དོན་དུ་བཤད་ན་
ཡང་རུང་སྟེ། ཊཱིཀྐ་ལས། ཉིན་མཚན་དང་བོའི་མཐར་གྱུར་པའི་
སྐད་ཅིག་མ་གང་ཡིན་པ་དེ་ལ་ཉིན་མཚན་ཞེས་བྱ་བའི་མིང་ཐོབ་པས་
སྤང་བ་ལ་ཡང་དེ་ཉིད་ཡན་ལག་ཡིན་པར་རིག་པར་བྱ་ཡི། གང་
དག་སྐད་ཅིག་མ་ལྷག་མ་རྣམས་ནི་སྤང་བ་རྣམ་པར་བཞག་པའི་ཡན་
ལག་ཉིད་མ་ཡིན་ནོ། ། ཞེས་གསུངས་པའི་ཕྱིར། དེ་ལྟར་རྩ་བའི་
དོན་བམ་ལྔར་འཆང་གཉིས་འཇོག་གཉིས་དགོན་འབྲལ་ལྔའི་ལྟུང་བ་
བསྐྱེད་པའི་ཐ་མའི་ཞག་ལ་སྦྱར་ནས་གསུངས་ལ། རང་འགྲེལ་དང་།
ཊིཀྐར་ཐོག་མའི་ཞག་ལ་སྦྱར་ནས་དངོས་སུ་སྔར་གྱི་ལྔ་བོ་དེ་ལ་སྦྱར་
ནས་གསུངས་པ་གཉིས་གང་ལྟར་བྱས་ཀྱང་རུང་ལ། རིན་འཕྲེང་
ལས། སྔར་གྱི་ལྔ་དང་། འབྲལ་སྤང་སྟེ་དྲུག་ལ་མདོ་འདི་སྦྱར་རུང་
ལ། དུས་འབྲེལ་ གྱི་ལྟུང་བ་གཞན་ལ་མི་སྦྱར་བར་གསུངས་ཀྱང་།
མཚོ་ཊཱིཀ་དང་མཐའ་དཔྱོད་དང་སྡོམ་ཚིག་སོགས་ལྟར་ལྟུང་བ་བཅུ་
དགུ་བོ་ཐམས་ཅད་ལ་སྦྱར་དགོས་པ་སྔར་ལྟར་རོ། ། དམག་ནང་ཉལ་



༄༅། །རྗེ་ལྷ་མོའི་བློ་བཟང་ཚུལ་ཁྲིམས་རྒྱ་མཚོའི་འདུལ་བ།
317
.་
ལ་ཞག་གཉིས་ཀྱི་མཐར་བསྐྱེད་པ་ཡོད་ཀྱང་ཞག་གཅིག་ཏུ་གསུངས་པ་
ཕལ་ཆེ་བས་ཡིན་ནོ། ། དགེ་སློང་ཕའི་རྣམ་འབྱེད་ཀྱི་སྐབས་ན་
ཞག་འདས་པ་ཡན་ལག་ཏུ་དགོས་པའི་ལྟུང་བ་བཅོ་ལྔ་གསུངས་པ་
ལས་འཆང་གཉིས་འབྲལ་གཉིས་འཇོག་གཉིས་འཆབ་པ་ནུབ་ལྷག་
སྤང་བསྙིལ་གཉིས་དང་བུད་མེད་དང་ལྷན་ཅིག་ཉལ་བའི་ལྟུང་བ་བཅུ་
གཅིག་ལ་རང་གི་ཞག་གྲངས་འདས་པའི་སྐྱ་རེངས་ཀྱི་དུས་སུ་ལྟུང་བ་
དངོས་འབྱུང་བར་རེ་རེ་ནས་གསུངས་པས། རང་རང་གི་མཚན་
མོའི་མཐའི་སྐད་ཅིག་མཐར་ཐུག་གི་ཡན་ལག་ཡིན་པར་དོན་གྱིས་
བསྟན་པ་རྣམས་རྩ་བ་འདིར་ཉིན་མཚན་གྱི་ཞེས་སོགས་ཚིག་གཅིག་པོ་
འདིར་བསྡུས་པས་ཚིག་ཚོགས་བསྐྱུངས་པའི་དགོས་པ་ཅན་ཡིན་ལ།
འཕྱིས་གཉིས་དམག་ནང་གནས་སྣང་བཅས་ཉལ་བཞི་ལ་མདོར་་་་་
བསྡུས་སྦྱར་བས་གཉིས་ཀའི་དགོས་པ་ ཅན་ ཡིན་ནོ། ། གཉིས་པ་་་་
གནས་པ་ལ་ནི་སྦྱོར་བའི་སྣོད་ཉིད་དོ། །ཞེས་པའི་མདོ་འདིས་ནི་དུས་
འབྲེལ་གཞན་པ་ནུབ་ལྷག་བུད་མེད་སྣང་བཅས་སྤང་བསྙིལ་ཏེ་ཉལ་བ་
ལྔ་དང་། དམག་ནང་གནས། འཆབ་པ་བདུན་གྱི་ཐུན་མོང་གི་
ཡན་ལག་བསྟན་པ་ཡིན་ནོ། །དེ་ཡང་གནས་པ་དང་འབྲེལ་བའི་ལྟུང་
བ་བདུན་པོ་ལ་ནི་སྐྱ་རེངས་ཤར་བ་ན་དངོས་གཞི་བསྐྱེད་པར་མ་ཟད་
མཚན་མོ་མཐའི་སྐད་ཅིག་གི་སྔ་རོལ་དུ་སྦྱོར་ལྟུང་གི་སྣོད་ཡང་ཡིན་
པར་འཐད་པ་ཉིད་དོ། །དམག་ནང་གནས་ལ་ཉིན་མོ་ནས་སྦྱོར་ལྟུང་
ཡོད་ལ་གཞན་ལ་མཚན་ཐུན་དང་བོ་ནས་ལྟུང་བ་འབྱུང་བ་ཡིན་ཞིང་།



318
༄༅། །གནའ་དཔེ་གཅེས་བསྡུས་དཔེ་ཚོགས།
དེ་ཡང་རྣམ་འབྱེད་ལས་འཆབ་པ་ནུབ་ལྷག་བུད་མེད་དང་ལྷན་ཅིག་
ཉལ་བ་གསུམ་པོ་རེ་རེ་ལ་སྐྱ་རེངས་མ་ཤར་གྱི་བར་དུ་ཉེས་བྱས་སུ་
འགྱུར་རོ། །ཞེས་གསུངས་པ་འདིར་ཚིག་གཅིག་ལ་བསྡུས་ཤིང་གཞན་
བཞི་ལ་མདོར་བསྡུས་སྦྱར་བས་གཉིས་ཀའི་དགོས་པ་ཅན་ནོ། །ནུབ་
ལྷག་གོང་དུ་ཊིཀྐ་ལས་ཞག་དང་བོ་ལ་དོགས་པ་བཅད་སྐབས་སྦྱོར་ལྟུ
ང་མེད་པའི་གྲངས་ལ་བགྲང་ཡང་ཉལ་བ་ལྔའི་གྲངས་གཅིག་ཡིན་པའི་
ཕྱིར་ན་སྦྱོར་ལྟུང་ཅན་འདིར་བགྲང་བ་གཅོ་སྟེ། དེ་གནང་ལ་ཚད་བ་
ཟུང་གི་ལྟུང་བ་མིན་པའི་ཕྱིར་རོ། །མདོ་དང་བོར་ཉིན་མཚན་གྱི་དང་
བོ་ཞེས་པའི་ཉིན་མཚན་གྱི་དང་བོ་གང་ཞེ་ན། དེའི་དང་བོ་ནི་སྐྱ་
རེངས་དང་བོ་དེའོ། ། ཞེས་གསུངས་ལ། དེ་ཡང་རྣམ་འབྱེད་ལས་
འཆང་འབྲལ་སོགས་ལ་སྐྱ་རེངས་ཤར་ན་ཞེས་གསུངས་ཀྱི་དང་བོ་ཤར་
ན་ཞེས་མ་གསུངས་ཀྱང་སྒོ་གཏན་གྱི་སྐབས་ལས། དོན་འདི་ལ་ནི་
སྐྱ་རེངས་ཐ་མ་ཡིན་པར་དགོངས་སོ་ཞེས་རྒྱལ་པོའི་ཕོ་བྲང་དུ་མཚན་
འགྲོའི་ལྟུང་བྱེད་ཁོ་ན་དམིགས་ཀྱིས་བསལ་བའི་གནད་ཀྱིས་གཞན་
རྣམས་ལ་སྐྱ་རེངས་དང་བོ་དེའོ་ཞེས་མདོར་བསྡུས་སྦྱར་བས་མདོར་
བསྡུས་རྟོགས་པ་ཁོ་ནའི་དགོས་པ་ཅན་ནོ། །ཚེས་གྲངས་ངེས་པ་ཅན་
དང་འབྲེལ་བའི་ལས་ལ་ནི་འདས་ན་ཉི་མ་ཤར་བའིའོ། །ཞེས་པ་ནི་ཞུ་
བ་ལས། དགེ་སློང་དག་གིས་སྐྱ་རེངས་ཤར་བ་ན་བདག་གིས་གསོ་
སྦྱོང་མ་བྱས་སོ་སྙམ་དུ་དྲན་པ་སླར་རྙེད་པར་གྱུར་ན། དེ་དག་དེའི་
ཚེ་ན་གསོ་སྦྱོང་བགྱིད་ན་གསོ་སྦྱོང་བགྱིས་པ་ཞེས་བགྱིའམ། ཉེ་བར་



༄༅། །རྗེ་ལྷ་མོའི་བློ་བཟང་ཚུལ་ཁྲིམས་རྒྱ་མཚོའི་འདུལ་བ། 319
འཁོར་དགེ་སློང་དེ་དག་གིས་གསོ་སྦྱོང་བྱས་པ་ཞེས་བྱའོ། །ཞེས་དང༌།
དགེ་འདུན་ཐམས་ཅད་ཀྱིས་སྐྱ་རེངས་ཤར་བ་ནི་དྲན་པར་གྱུར་ན་
དགེ་སློང་དག་གིས་ཇི་ལྟར་དགག་དབྱེ་བགྱི། , ཚིག་གསུམ་པས་་་
དགག་དབྱེ་བྱས་ན་དགག་དབྱེ་བྱས་པ་ཞེས་བྱའོ། །ཞེས་བརྗོད་པ་ལ་
སོགས་པའི་རྐྱེན་གྱིས་དུས་ལས་ཡོལ་ན་ཞག་གྲངས་ངེས་པ་ཅན་དེའི་
ཕྱི་ཉིན་གྱི་ཉི་མ་མ་ཤར་གོང་ཙམ་དུའང་གསོ་སྦྱོང་དགག་དབྱེ་བྱར་
རུང་བར་ལུང་ལས་དངོས་སུ་གསུངས་པ་དེ་དབྱར་གྱི་སྦྱོར་ཆོག་སོགས་
ལ་མདོར་བསྡུས་སྦྱར་བའོ། །འོ་ན་མདོ་འདི་ཚིག་ཚོགས་བསྐྱུངས་
པའི་དགོས་པ་ཅན་ཡིན་པར་ཐལ། གསོ་སྦྱོང་དགག་དབྱེ་གཉིས་ལ་
ཚིག་ཚོགས་བསྐྱུངས་པའི་ཕྱིར་ཞེ་ན་མ་ཁྱབ་སྟེ། ཚིག་ཚོགས་་་་་
བསྐྱུངས་པའི་དགོས་པ་ཅན་ལ་གཞི་གསུམ་ཡན་ཆད་ལ་ཚིག་ཚོགས་
བསྐྱུངས་པ་དགོས་པའི་ཕྱིར། གཉིས་པ་བདག་པོ་དང་འབྲེལ་བའི་
མདོ་བཞིའི་དང་བོ་སྤང་བ་ལ་ནི་འདུ་ཤེས་ལས་གཙོ་ཆེར་རང་གི་ཉིད་
དོ། །ཞེས་པའི་མདོ་འདིས་འཆང་འབྲལ་འཇོག་སོགས་ཀྱི་སྤང་ལྟུང་
བསྐྱེད་པ་ལ་གཞིའི་དངོས་པོ་དེ་འདུ་ཤེས་ལས་གཙོ་ཆེར་རང་དབང་
ཞིང་བདག་གིར་འཛིན་པ་ཞིག་དགོས་ཏེ། གཞན་གྱི་རྫས་ལ་གཞན་
གྱི་ཡིན་པར་འདུ་ཤེས་པ་དང༌། གཞན་གྱི་དེ་ལ་རང་གིར་འདུ་ཤེས་
པ་དང༌། རང་གི་དེ་ལ་གཞན་གྱིར་འདུ་ཤེས་པ་གསུམ་གང་ལའང་
ལྟུང་བ་དངོས་གཞི་མི་སྐྱེད་པའི་ཕྱིར་ཞེས་བསྟན་ལ། དེ་ཡང་ལུང་
ལས། དགེ་སློང་དག་གིས་དགེ་སློང་ལ་ཆོས་གོས་དག་བསྐུར་ཞིང་།



320
༄༅། །གནའ་དཔེ་གཅེས་བསྡུས་དཔེ་ཚོགས།
འདི་ནས་བཏང་བ་དེར་མ་བྱིན་པ་དག་ལ་ཡང་སྤང་བར་མི་འགྱུར་
རོ། །ཞེས་པ་བསྐུར་བྱ་ལ་འཆང་བའི་སྤང་བར་མི་འགྱུར་བ་ནི་རང་
དབང་བའི་འདུ་ཤེས་མེད་པས་ཡིན་ལ། དེ་ནི་སྤང་བ་ལ་ནི་འདུ་
ཤེས་ལས་གཙོ་ཆེར་ཞེས་པའི་མདོ་འདིས་བསྡུས་ལ། སྐུར་བྱེད་ལ་
འཆང་བའི་སྤང་བར་མི་འགྱུར་བ་ནི་རང་གི་མ་ཡིན་པས་ཡིན་ལ།
དེ་ནི་རང་གི་ཉིད་དོ་ཞེས་པའི་མདོ་འདིས་བསྡུས་སོ། །ཞུ་བར་འཁྱུར་
འཇུག་ དང་། བལ་ རྨེལ་ འཇུག་ དང་། འཐག་ འཇུག་ དང་།
རས་ཆེན་གྱི་སྤང་བ་དང་། བརྟད་བྱུང་དང་ལྔ་ལ་དངོས་པོ་དེ་རང་
གཞན་ཐུན་མོང་དུ་དབང་བ་ཡིན་ན་ལྟུང་བ་ན་སྨད་དུ་གསུངས་པའི་
ཤུགས་ཀྱིས་ལྟུང་བ་ལྔ་བོ་དེ་རྣམས་ཀྱི་དངོས་གཞི་བསྐྱེད་པ་ལ་རང་
འབའ་ཞིག་གི་ཡིན་པ་ཡན་ལག་ཏུ་བསྟན་པ་རྣམས་ཀྱང་རང་གི་ཉིད་
དོ། ། ཞེས་པའི་མདོ་འདིས་བསྡུས་ཤིང་། བདག་འབྲེལ་གཞན་་་་
རྣམས་རང་གཞན་གཉིས་ཀའམ། རང་ཁོ་ནའི་ཡིན་པ་ཅི་རིགས་
པར་མདོར་བསྡུས་སྦྱར་བས་གཉིས་ཀའི་དགོས་པ་ཅན་ནོ། །བདག་
འབྲེལ་གྱི་སྤང་ལྟུང་བཅོ་བརྒྱད་པོ་དེ་མི་འབྱུང་བའི་ཐབས་གསུམ་སྟེ།
དེ་ནི་བསྔོས་པ་ཉིད་ན་བྲལ་བ་ཉིད་དོ། །ཞེས་པའི་མདོ་འདིས་རང་གི་
ཡིན་ཀྱང་ཁྱིམ་པའམ་རབ་བྱུང་གཞན་ལ་ཞེ་ཐག་པ་ནས་བསྔོས་ན་
ལྟུང་བ་མི་འབྱུང་བར་བསྟན་པ་དང་། དེ་ཡང་རྣམ་འབྱེད་ལས།
འཆང་གཉིས་འཇོག་གཉིས་ཏེ་བཞིའི་སྐབས་སུ་གཞན་ལ་བཏང་བར་
བྱ། ཞེས་གསུངས་པ་འདིར་ཚིག་གཅིག་ཏུ་བསྡུས་ཤིང་། བདག་



༄༅། །རྗེ་ལྷ་མོའི་བློ་བཟང་ཚུལ་ཁྲིམས་རྒྱ་མཚོའི་འདུལ་བ། 321 །
འབྲེལ་གཞན་ལ་མདོར་བསྡུས་སྦྱར་བའི་མདོ་གཅིག་དང༌། རབ་ཏུ་
བྱུང་བའི་དོན་དུ་ངེས་པར་བྱས་པ་ཡང་དེ་ཉིད་དོ། །ཞེས་རབ་ཏུ་བྱུང་
བ་གཞན་གྱི་ཆེད་དུ་བཟུང་བ་ལ་ལྟུང་བ་མེད་པར་བསྟན་པའི་མདོ་
གཅིག་དང་། དེ་ཡང་རྣམ་འབྱེད་ལས། རབ་ཏུ་བྱུང་བའི་དོན་དུ་
བསྲེལ་བར་བྱེད་ན་ལྟུང་བ་མེད་དེ། ཞེས་ལྷུང་བཟེད་ལ་དངོས་སུ་
གསུངས་པས་གོས་འཆང་བ་སོགས་བདག་འབྲེལ་གཞན་ལ་མདོར་
བསྡུས་སྦྱར་བས་མདོར་བསྡུས་རྟོགས་པ་ཁོ་ནའི་དགོས་པ་ཅན་ནོ། །
ཆོས་གོས་ལས་ཀྱང་རྣམ་པར་བརྟག་ནའོ། ། ཞེས་མཁོ་བ་དང་ལྷག་
པའི་ཡོ་བྱད་དུ་བྱིན་གྱིས་རློབ་པར་རྣམ་བརྟག་གི་ཆོ་ག་བྱས་ན་སྤང་
ལྟུང་མི་འབྱུང་པའི་ ཐབས་ སྟོན་པའི་མདོ་གཅིག་གོ། དེ་ནི་རྣམ་
འབྱེད་ལས། འཆང་གཉིས་ཟླ་འཇོག་གསུམ་གྱི་སྐབས་སུ་རྣམ་པར་
བརྟག་པར་བྱའོ། །ཞེས་རེ་རེ་ལ་གསུངས་པ་འདིར་བསྡུས་པས་ཚིག་
ཚོགས་བསྐྱུངས་བ་ཁོ་ནའི་དགོས་པ་ཅན་ནོ། །རྣམ་བརྟག་གི་ཆོ་ག་ནི་
ཆོས་གོས་སོགས་མཁོ་བ་དང་ལྷག་པར་བྱིན་གྱིས་བརླབ་པའི་ཆོ་ག་
ཡིན་པས་གཞན་ལ་བསྔོས་པ་དང་མི་འདྲའོ། །འདི་ལ་རྗེས་སུ་ཞུགས་
པ་ ཉིད་ཀྱང་ཉམས་ པ་ ཡིན་ནོ། ། ཞེས་ པ་འདིས་རྣམ་འབྱེད་ལས།
འཆང་གཉིས་ཟླ་འཇོག་གསུམ་གྱི་སྐབས་སུ་རྣམ་པ་རྟག་བྱས་ན་ཤན་
ཡང་མི་འབྱུང་བར་རེ་རེ་ནས་གསུངས་པ་བསྡུས་པས་ཚིག་བསྐྱུངས་ཁོ་
ནའི་དགོས་པ་ཅན་ནོ། །རང་བཞིན་ལས་ཉམས་ན་ཡང་ངོ༌། ། ཞེས་
པ་འདིས་ཞུ་བ་ལས། དགེ་སློང་གིས་ཆོས་གོས་རྙེད་ནས་དགུང་ལྔ་



322 . ༄༅། །གནའ་དཔེ་གཅེས་བསྡུས་དཔེ་ཚོགས།
ལགས་ནས་སེམས་རྣམ་པར་འཁྲུགས་པར་གྱུར་ན་དེའི་དགུང་སླད་མ་
བཅུ་བོ་གང་ཚུན་ཆད་ནས་བགྲང་བར་བགྱི། ཉེ་བར་འཁོར་རང་གི་
སེམས་ཕྱིར་རྙེད་པ་ནས་སོ། །ཞེས་ཞག་སྔ་མ་ལྔ་བོའི་རྐྱེན་གྱིས་འཆང་
སྤང་རང་སྟོབས་ཀྱིས་མི་སྐྱེད་པར་བསྟན་པ་དེའི་ཤན་མི་འབྱུང་བར་
མདོར་བསྡུས་སྦྱར་ལ་ཟླ་འཇོག་སོགས་ཀྱི་དངོས་དང་ཤན་གཉིས་ཀར་
མདོར་བསྡུས་སྦྱར་བས་དེ་ཁོ་ནའི་དགོས་པ་ཅན་ནོ། །གསུམ་པ་ཤན་
དང་འབྲེལ་བའི་མདོ་དང་བོ། །དེ་ཡོད་ན་དངོས་པོ་དེ་ལྟ་བུ་གཞན་ལ་
ཡང་ འབྱུང་ བ་ ཉིད་ དོ། ། ཞེས་ པའི་ མདོ་ འདིས་རྣམ་འབྱེད་ལས།
དགེ་སློང་གིས་ཚེས་གཅིག་ལ་ཆོས་གོས་རྙེད་ལ་ཚེས་གཉིས་ལ་ཆོས་
གོས་གཞན་ཞིག་རྙེད་ནས་གཉིས་ཀ་མ་བརླབས་པར་བཞག་ན་ཞག་
བཅུ་གཅིག་པའི་སྐྱ་རེངས་ཚེ་ཕྱི་མ་ལ་ཤན་སྟོབས་ཀྱིས་སྤང་ལྟུང་་་་
འབྱུང་བར་གསུངས་པ་དང་། དེ་བཞིན་དུ་ལྷུང་བཟེད་འཆང་སྤང་
དང༌། ཟླ་འཇོག་དང་གསོག་འཇོག་སྟེ་བཞི་ལ་ཞག་ཤན་འབྱུང་བར་
རེ་རེ་ནས་གསུངས་པ་ཚིག་གཅིག་ཏུ་བསྡུས་ཤིང་། དགེ་སློང་མའི་
ཆོས་གོས་ཟླ་བ་ཕྱེད་ཅིང་བྱིན་གྱིས་མི་རློབ་པ་ལ་མདོར་བསྡུས་སྦྱར་
བས་གཉིས་ཀའི་དགོས་པ་ཅན་ཡིན་ལ། ལྟུང་བའི་གཞི་ཆོས་གོས་
སྔར་རྙེད་བྱིན་གྱིས་མ་བརླབས་པ་ལྟ་བུ་ཞག་ཤན་རྡེག་བྱེད་དེ་ཡོད་ན་
ཕྱིས་རྙེད་པའི་དངོས་པོ་དེ་ལྟ་བུ་ཞག་ཤན་རྡེག་བྱེད་ལས་གཞན་ཞག་
ཤན་བརྡེག་བྱ་ལ་ཞག་ཤན་དང་དེའི་ལྟུང་བ་འབྱུང་ཡང༌། མདོ་
གཉིས་པ་ཞག་བདུན་པ་ལ་ནི་རིགས་མཐུན་པ་ལའོ། །ཞེས་པའི་མདོ་



༄༅། །རྗེ་ལྷ་མོའི་བློ་བཟང་ཚུལ་ཁྲིམས་རྒྱ་མཚོའི་འདུལ་བ། 323
འདིས་རང་འགྲེལ་དུ་དྲངས་པའི་རྣམ་འབྱེད་ལས། དེ་ཡང་དགེ་
སློང་གིས་ཚེས་གཅིག་ལ་མར་རྙེད་ལ། ཚེས་གཉིས་ལ་མར་གཞན་
ཞིག་རྙེད་པར་གྱུར་ན་སྔ་མ་ཤོས་བཟའ་བར་བྱ་ཞིང་། ཕྱི་མ་ཤོས་
བཏང་བར་བྱ་བའམ་རྣམ་པར་བརྟག་པར་བྱ་བའམ་གཞན་ལ་སྦྱིན་
པར་བྱའོ། །དེ་ལྟར་མི་བྱེད་ན་ཞག་བརྒྱད་པའི་སྐྱ་རེངས་ཤར་ན་སྤང་
བའི་ལྟུང་བྱེད་དོ། །དེ་བཞིན་དུ་འབྲུ་མར་གྱིས་ནི་འབྲུ་མར་ལའོ། །
སྦྲང་རྩིས་ནི་སྦྲང་རྩི་ལའོ། །ཧྭགས་ཀྱིས་ནི་ཧྭགས་ལའོ། །ཞེས་པ་དེ་
འདིར་ཚིག་གཅིག་ཏུ་བསྡུས་ཤིང་། བུ་རམ་དང་། ཞག་དང་།
ལྷའི་བདུད་རྩི་སོགས་ལ་མདོར་བསྡུས་སྦྱར་བས་གཉིས་ཀའི་དགོས་པ་
ཅན་ཡིན་ལ། དམིགས་བསལ་དུ་ཞག་བདུན་པའི་སྨན་ཤན་ནི་
བཅས་རིགས་མཐུན་པར་མ་ཟད་བརྡེག་བྱ་རྡེག་བྱེད་ནང་ཕན་ཚུན་
རྫས་རིགས་མཐུན་པ། དཔེར་ན་མར་གྱིས་མར་དང༌། ཧྭགས་
ཀྱིས་ཧྭགས་ཁོ་ན་ལ་རྡེག་པར་གསུངས་སོ། །རྡེག་བྱེད་དེ་ཡིས་རང་གི་
བརྡེག་བྱ་ལ་ཉེས་པ་ཞུགས་པའི་ཆ་ནས་བཞག་པའི་ཤུགས་དེ་ཤན་གྱི་
དོན་ནམ་མཚན་ཉིད་ཡིན་ལ། ཤན་དང་། ཤུགས་དང་། རྗེས་
ཞུགས་དང་། རྒྱུན་འབྲེལ་རྣམས་དོན་གཅིག་མིང་གི་རྣམ་གྲངས་
སོ། །འདིར་ཤན་ལ་དབྱེ་ན། གོས་ཀྱི་ཤན་དང་། ལྷུང་བཟེད་ཀྱི་
ཤན་དང་། སྨན་གྱི་ཤན་དང་། ལྟུང་ཤན་དང་བཞི་ཡོད། དང་
བོར་ཞག་བཅུ་བ་དང་ཟླ་འཇོག་གི་ཤན་དག་གོ། ལྔ་བ་བསྡུས་ན་
ལྟུང་བའི་གཞི་རྫས་ཤན་དང་། སྤང་བའི་རྒྱུ་ལྟུང་ཤན་གཉིས་སུ་
g
A
g。་
。--
ཚ。
。
« 。



324 ༄༅ ། །གནའ་དཔེ་གཅེས་བསྡུས་དཔེ་ཚོགས།
འདུ་བ་ཡིན་ནོ། །གཙོ་བོར་རྫས་སྔ་མའམ་གཞན་སྟོབས་ཀྱིས་གོས་
པར་བྱས་པའི་ལྟུང་བའི་གཞིའི་རྫས་དེ། རྫས་ཤན་གྱི་མཚན་ཉིད་
ཅེས་རྫས་ཤན་རྫས་སུ་གསུངས་པ་རྫས་ཤན་གྱི་གཞིའི་རྫས་ལ་དགོངས་
པ་ཡིན་གྱི། སྤྱིར་རྫས་ཤན་ལ་རྡེག་བྱེད་དེས་བརྡེག་བྱ་ལ་ཞག་མ་
ཚང་ཡང་ལྟུང་བ་འབྱུང་རུང་དུ་བྱས་པའི་ཆ་ལྟ་བུ་འཇོག་དགོས་ལ།
དེ་དང་ཞག་ཤན་དུས་ཤན་གསུམ་དོན་གཅིག་སྟེ། རྡེག་བྱེད་དེའི་
སྟོབས་ཀྱིས་བརྡེག་བྱ་ལ་ཞག་ཚང་བར་བྱེད་པས་དེ་ལྟར་བརྗོད་པའི་
ཕྱིར། ཞག་བཅུ་བ་ཡིས་དེ་འདྲའི་ཞག་བཅུ་བའི་གོས་ལ་དང་། ཟླ་
འཇོག་གིས་དེ་འདྲའི་ཟླ་འཇོག་གི་གོས་ལ་ཤན་འབྱུང་བ་ལྟ་བུ་བཅས་
པ་རིགས་མཐུན་པ་དགོས་ལ། ལྟུང་བ་དེ་ཡོད་ན་ཡོ་བྱད་ཙམ་་་་
བདག་གིར་བྱས་པ་ལ་སྤང་བ་ཉིད་དོ། ། ཞེས་པའི་མདོ་འདིས་ཞག་
བཅུ་འཆང་སྤང་དང་ཟླ་འཇོག་ལྟ་བུའི་སྤང་ལྟུང་དང་ཤན་ལྟུང་འབྱུང་
བའི་གཞིའི་གོས་ཡང་གཞན་ལ་སྤང་དགོས་པར་མ་ཟད་ཕྱིས་རྙེད་ཀྱི་
རིགས་ མི་མཐུན་པ་ག ཞན་ཡང་སྤང་ད གོ ས་པར་གསུངས་ཀྱང་།
རིགས་མི་མཐུན་པ་ལ་སྤང་བའི་ཤན་ལྟུང་འབྱུང་བ་མེད་པའི་ཕྱིར།
སྤང་ཤན་དང་ལྟུང་བ་ཤན་སྟོབས་ཀྱིས་བྱུང་བ་མི་འདྲའོ། །དེར་མ་
ཟད་གང་ཟག་ཁྱད་པར་ཅན་ལ་ཤན་ལྟུང་འབྱུང་ཡང་། དེ་ཉིད་ཀྱི་
སྤང་ལྟུང་དེ་བཤགས་ཚེ་གཞིའི་དངོས་པོ་དེ་སྤང་མི་དགོས་ལ། ལྟུང་
བའི་གཞིའི་དངོས་པོ་དེ་ཚོགས་སམ་དགེ་འདུན་གྱི་ཡིན་ན་ཡང་མི་
སྤོང་ངོ་སྟེ་སྤང་མི་དགོས་པའི་ཕྱིར། མཚོ་ཊཱིཀ་ལས། དགེ་འདུན་



༄༅། །རྗེ་ལྷ་མོའི་བློ་བཟང་ཚུལ་ཁྲིམས་རྒྱ་མཚོའི་འདུལ་བ། 325
གྱི་ཆོས་གོས་དང་འབྲལ་བའི་ཉེས་པ་དེ་ནི་འབྲལ་བའི་ལྟུང་བྱེད་ཡིན་
གྱི་འབྲལ་བའི་སྤང་ལྟུང་ནི་མ་ཡིན་ནོ། ། ཞེས་ལྟུང་བྱེད་འབའ་ཞིག་
པར་གསུངས་ཤིང༌། ཞུ་བ་དང་རྒྱ་ཆེར་འགྲེལ་དང་འདུལ་བསྡུས་
སོགས་ལས་ཀྱང་ལྟུང་བྱེད་དུ་གསུངས་ཀྱང་ཆད་ལས་མི་དགོས་པ་ལ་
དགོངས་སོ། །མདོ་འདིས་འཁྲུར་འཇུག་དང༌། ལེན་པ་དང་སློང་
བ་གསུམ་ལས་གཞན་བདུན་དང་། བཅུ་ཚན་ཐ་མའི་ཐོག་མཐའ་
གཉིས་ཏེ་དགུ་ལ་རྣམ་འབྱེད་ལས་རེ་རེ་ནས་གསུངས་པ་བསྡུས་ཤིང་།
འཁྲུར་འཇུག་སོགས་གཞན་ལ་མདོར་བསྡུས་སྦྱར་བས་གཉིས་ཀའི་
དགོས་པ་ཅན་ནོ། །ཕྱིས་རྙེད་ཁོ་ར་ཁོར་ཡུག་ཁྲུ་གང་ངམ་དེ་རི་བ་མེ་
ད་ན་ཡང་སྤང་མི་དགོས་ལ། སྲིད་དུ་ཁྲུ་གང་ལོངས་ལ་ཞེང་དུ་ཁྲུ་
གང་མེད་ཀྱང་དེ་འདྲའི་གོས་ལ་ཆོས་གོས་ཀྱི་བྱིན་རླབས་ནི་འཆགས་
ན་གོས་དེ་ཡིས་འབྲལ་སྤང་མི་སྐྱེད་དམ་ཞེ་ན་བསླབ་བྱ་ཆེན་མོ་ལས།
ཆོས་ གོས་ ཐ་ཚད་ ལས་ ཆུང་ བ་ དང་། རུང་ བ་ མ་ ཡིན་ པ་ དང་།
རྒྱུའི་བྱིན་རླབས་ཅན་རྣམས་དང་བྲལ་ན་ཉེས་བྱས་སོ། ། ཞེས་་་་་་་
གསུངས་ཀྱང་། མདོ་ཟིན་ལས། དེ་ལ་ཆོས་གོས་གསུམ་གང་རུང་
བྱས་པ་མི་རིགས་ཏེ། ཞེས་དང་། ཆོས་གོས་གསུམ་གང་རུང་གི་
བྱིན་རླབས་གནས་པ་དགོས་ཀྱི་སྔར་ལྟར་མི་དགོས་སོ། ། ཞེས་་་་་་་
གསུངས་པས་ རང་ལུགས་ལ་སྐྱེད་པར་འདོད་དགོས་སོ། ། ཁ་ཅིག་
ཞག་ཤན་རྫས་ཤན་ལས་ཟུར་དུ་འདྲེན་ཡང་དེ་ལས་ཟུར་དུ་མེད་པ་
སྔར་ལྟར་རོ། །གོས་དང་ལྷུང་བཟེད་དང་སྨན་གྱི་ཤན་གསུམ་ལ་ཁྱད་
ལྟ་



326
༄༅། །གནའ་དཔེ་གཅེས་བསྡུས་དཔེ་ཚོགས།
པར་ཅ ན་ཡིན་མིན་ག ཉི ས་གཉིས་ཏེ། རྡེག་བྱེད་བྱི ན་གྱིས་མ་
བརླབས་པས་བརྡེག་བྱ་བྱིན་གྱིས་མ་བརླབས་པ་ལ་ཞུགས་པ་ནི་ཁྱད་
པར་ཅན་མིན་པ་སྟེ། བརྡེག་བྱ་རྡེག་བྱེད་གཉིས་ལ་བྱིན་རླབས་མེད་
པར་མཚུངས་པའི་ཕྱིར། རྡེག་བྱེད་བྱིན་གྱིས་མ་བརླ བ ས་པ ས་་་་
བརྡེག་བྱ་བྱིན་རླབས་ཅན་ལ་ཞུགས་པ་ནི་ཁྱད་པར་ཅན་ཡིན་ཏེ།
དེ་གཉིས་ལ་བྱིན་རླབས་ཡོད་མེད་མི་མཚུངས་པའི་ཕྱིར། ཕྱི་མར་
དུས་ མཉ མ་ པ་དང་མི་ མཉ མ་ པའི་ ཤན་འདྲེ ན་ཚུལ་གཉི ས་ལས།
དང་བོ་ནི། ཚེས་གཅིག་ལ་གོས་གཉིས་རྙེད་པས་གཅིག་ཤོས་བྱིན་
གྱིས་བརླབས་ནས་གཅིག་ཤོས་བྱིན་གྱིས་མ་བརླབས་པར་བཞག་ན་
ཞག་བཅུ་གཅིག་པའི་སྐྱ་རེངས་ཤར་ཚེ་ཕྱི་མར་རང་སྟོབས་སྔ་མར་ཤ
ན་སྟོབས་ཀྱིས་སྤང་ལྟུང་བསྐྱེད་པ་ལྟ་བུར་གསུངས་སོ། །གཉིས་པ་ནི།
ཚེས་གཅིག་ལ་གོས་གཅིག་རྙེད་ཚེས་ལྔརའང་དེ་མཚུངས་རྙེད་དེ་ཚེས་
དྲུག་ལ་གོས་སྔ་མ་བྱིན་གྱིས་བརླབས་ཀྱང་གོས་ཕྱི་མ་ནི་བྱིན་གྱིས་མ་
བརླབས་པར་གཞག་ན་སྔ་མ་ནས་བགྲང་བའི་ཞག་བཅུ་གཅིག་པའི་སྐྱ་
རེངས་ཤར་ཚེ་ཆོས་གོས་ཕྱི་མ་ལ་གོས་སྔ་མའི་བྱིན་རླབས་མ་བྱས་གོང་
གི་ཞག་བཞིའི་ཤན་དང་། ཕྱི་མའི་ཞག་དྲུག་གི་རང་སྟོབས་བསྡོམས་
པས་སྤང་ལྟུང་འབྱུང་བར་གསུངས་པའི་ཕྱིར་ན་ཞག་རེ་རེརའང་ཉེས་
པ་ཡོད་ད མ་ཅིའི་ཕྱིར་ན། ཞག་བཅུ་མ་ལོན་པར་དྲུག་ཙམ་ནས་
སྤང་ལྟུང་འབྱུང་ན་ཞག་རེ་རེ་ལའང་ཉེས་པ་ཡོད་དགོས་པའི་ཕྱིར་ན་
དཔྱད་ཅེས་པ་རིན་འཕྲེང་ལྟར་བྱིན་གྱིས་བརླབ་འདུན་སོགས་མེད་ན་
。
。
/༠
。



༄༅། །རྗེ་ལྷ་མོའི་བློ་བཟང་ཚུལ་ཁྲིམས་རྒྱ་མཚོའི་འདུལ་བ། 327 །
སྔར་ལྟར་ཉེས་པ་ཡོད་ལ། བྱིན་གྱིས་བརླབ་འདུན་སོགས་ཡོད་ན་
ཉེས་པ་མེད་དེ། དེ་ལ་ཉེས་པ་ཡོད་ན་གནང་ལ་ཚད་བཟུང་གི་ལྟུང་
བ་མིན་པར་འགྱུར་བའི་ཕྱིར། ཁོ་ན་རེ། ཟླ་འཇོག་ལ་ཞག་སུམ་ཅུ།
གསོག་འཇོག་ལ་ཞག་བདུན། རས་ཆེན་བཞག་འཕྱིས་ལ་ཞག་བཅོ་
ལྔ། གོས་ལྷུང་འཆང་བ་གཉིས་ལ་ཞག་བཅུ་རེ། དགོན་འབྲལ་ལ་
ཞག་དྲུག ནུབ་ལྷག་ལ་ཞག་གསུམ་དང་དུས་འབྲེལ་གཞན་ཕལ་
ཆེར་ལ་ཞག་གཅིག་གི་མཚན་མོ་མཐའི་སྐད་ཅིག་གམ་སྐྱ་རེངས་འཆར་
ཁའི་དུས་འདིར་བཅས་པའི་ཞག་སོ་གཅིག་པ་སོགས་ཀྱི་ངོ་གསར་ཏུ་
མཐོང་བ་ན་ཟླ་འཇོག་སོགས་འབྱུང་བར་འདོད་པ་མི་འཐད་པར་ཐལ།
དེ་རྣམས་ལ་ཞག་སོ་གཅིག་དང་བདུན་སོགས་འདས་ནས། སོ་
གཉིས་དང་བརྒྱད་སོགས་ཀྱི་ངོ་མཐོང་དགོས་པའི་ཕྱིར་ཏེ། ཞག་
བཅུ་གཅིག་འདས་ན་འཆང་བའི་སྤང་བའོ། །ཞེས་དང་། མདོ་རྩ་
ལས། ཞག་བདུན་ན་འབྲལ་བའི་སྤང་བའོ། །ཞེས་དང་། སྐྱ་
རེངས་བརྒྱད་པ་ཤར་ནའོ། །ཞེས་གསུངས་པའི་ཕྱིར་དང༌། གཞན་
རྣམས་ཀྱང་དེས་མཚོན་ནུས་པའི་ཕྱིར་ཞེས་ན་མི་འཐད་དེ། རྣམ་
འབྱེད་ལས། ཞག་བཅུ་གཅིག་པའི་སྐྱ་རེངས་ཤར་ན་སྤང་བའི་ལྟུང་
བྱེད་དོ། །ཞེས་དང༌། ཉི་མ་སུམ་ཅུ་གཅིག་པའི་སྐྱ་རེངས་ཤར་ན་
ལྟུང་བྱེད་དོ། །ཞེས་དང་། ཊཱིཀྐ་ལས། ཞག་བདུན་པའི་སྐྱ་རེངས་
ཤར་ན་ནི་འབྲལ་བའི་ལྟུང་བ་འབྱུང་ངོ་ཞེས་སོགས་མཐའ་ཡས་པ་
དང་འགལ་བའི་ཕྱིར། ཁྱེད་ཀྱི་ལུང་དོན་ཞག་བཅུ་གཅིག་འདས་ན་



328 ༄༅ ། །གནའ་དཔེ་གཅེས་བསྡུས་དཔེ་ཚོགས། །
ཞེས་ པ་ དེ་ སྤང་ལྟུང་ ནག་ འབྱམས་ བུ་འབྱུང་ བ་ ལ་ དགོངས་ཤིང་།
མདོ་རྩའི་དོན་ཞག་བདུན་གྱི་ངོ་མཐོང་བ་ན་དགོན་འབྲལ་འབྱུང་བའི་
དོན་ཡིན་པ་ཊཱིཀྐའི་དགོངས་པ་ཡིན་པའི་ཕྱིར་དང༌། སྐྱ་རེངས་་
བརྒྱད་པ་ཤར་ནའོ་ཞེས་པ་སྐྱ་རེངས་བརྒྱད་པ་ཤར་བའི་དོན་མིན་གྱི་
ཞག་བརྒྱད་པའི་སྐྱ་རེངས་ཤར་བའི་དོན་ཡིན་པའི་ཕྱིར་ཏེ། མ་རྣམ་
ལས། ཞག་བདུན་པའི་སྐྱ་རེངས་ཤར་ན་སྤང་པའི་ལྟུང་བྱེད་དོ། །
ཞེས་ གསུངས་ པའི་ ཕྱིར་ དང༌། འགྲེལ་ ཆུང་ གི་ འགྱུར་ ལས།
བརྒྱུད་པའི་སྐྱ་རེངས་ཤར་ནའོ། །ཞེས་པ་དེ་འགྱུར་ལེགས་པའི་ཕྱིར།
ཁོ་ན་རེ། མཚན་མོ་མཐའི་སྐད་ཅིག་ཅེས་པ་དེ་སྐྱ་རེངས་ཤར་མ་
ཐག་པའི་སྐད་ཅིག་ལ་འདོད་དགོས་ཏེ། ཊཱིཀྐ་ལས། ཉིན་མཚན་
གཉིས་ཀྱི་མཐའི་སྐད་ཅིག་ཅེས་བྱ་བ་ཉིན་མཚན་གསུམ་པའི་སྐྱ་རེངས་
དང་བོ་ཤར་ན། ཞེས་དང་། ཉིན་མཚན་གྱི་མཐར་ནི་ཁན་མ་ཐོ་
བ་རྫོགས་པར་འགྱུར་ཏེ། འདིར་གཞུང་དུ་ནི་སྐྱ་རེངས་དང་བོ་ཤར་
ན་ཕམ་པར་འགྱུར་རོ། །ཞེས་གསུངས་པ་ཡིན་ནོ། །ཞེས་འཆབ་ཕམ་
གྱི་སྐབས་སུ་གསུངས་པའི་ཕྱིར་དང་། རྩ་བར། ཉིན་མཚན་གྱི་ཐ་
མའི་ཆ་མ་ཡིན་པ་ལ་འཆབ་པ་མི་འབྱུང་ངོ་ཞེས་གསུངས་ཤིང་། སྐྱ་
རེངས་ཤར་ན་འཆབ་པ་འབྱུང་བ་ཁོ་ནར་འགྱུར་རོ། །ཞེས་དེ་གཉིས་
ཁྱད་མེད་བྱས་པའི་ཕྱིར་དང་། ཊཱིཀྐ་ལས། མཚན་མོའི་མཐར་རོ་
ཞེས་བྱ་བ་སྨྲས་ཏེ། སྐྱ་རེངས་ཤར་ནའོ་ཞེས་གསུངས་པའི་ཕྱིར་ཟེར་
ན་མི་འཐད་དེ། ཊཱིཀྐ་ལས། ཉིན་མོའི་དུས་དང་བོ་ནི་སྐྱ་རེངས་



༄༅། །རྗེ་ལྷ་མོའི་བློ་བཟང་ཚུལ་ཁྲིམས་རྒྱ་མཚོའི་འདུལ་བ། 329
ཤར་བ་ཡིན་པར་གསུངས་ལ། དེའི་མདུན་རོལ་ནི་མཚན་མོའི་་་
མཐའ་ཡིན་པར་རྣམ་པར་བཞག་གོ།ཞེས་དང་། ཉིན་མཚན་གྱི་དང་
བོ་མ་ཡིན་པ་སྟེ་མཐའི་སྐད་ཅིག་ལའོ། །ཞེས་གསུངས་པའི་ཕྱིར་དང་།
ཁྱེད་ཀྱི་ལུང་དོན། མཐའ་ནི་ཟད་དང་མཇུག་ཆ་དང་། ། ཞེས་པ་
ལྟར་ཟད་པ་ལ་བྱེད་པའི་དབང་དུ་བྱས་ལ། སྐབས་འདིའི་མཚན་
མཐའ་ཞེས་པའི་མཐའི་དོན་མཇུག་གི་ཆ་ལ་བྱེད་པའི་ཕྱིར་མི་འདྲ་
ཞེས་མཚོ་ཊཱིཀ་ལས་བཀག་གོ། རང་ལུགས་ལ་སྐྱ་རེངས་ཤར་བའི་
དུས་བཅས་པའི་དབང་དུ་བྱས་པའི་ཉིན་དུས་ཡིན་ཡང་སྤྱིར་ནི་མིན་
པ་མཐའ་དཔྱོད་ལྟར་རོ། ། ལྷུང་བཟེད་ཤན་ལ་ཁྱད་པར་ཅན་ཡིན་
མིན་གཉིས་དང་། དུས་མཉམ་པ་དང་མི་མཉམ་པའི་ཤན་འདྲེས་
ཚུལ་དང་ཤན་ལྟུང་བསྐྱེད་ཚུལ་ སྤང་ ཤན་རྡེག་ཚུལ་སོགས་གོས་ཀྱི་
རིགས་འདྲ་ཁོ་ནས་ཤེས་སླ། སྨན་ཤན་ལ་ཞག་བདུན་པའི་དེ་དང་ན
ད་ལས་གྱུར་པའི་འཚོ་བཅང་གི་དེ་དང་། ཐུན་ཚོད་དུ་རུང་བའི་
ཤན་གསུམ་ལས་ཞག་བདུན་པ་ལ་ཁྱད་པར་ཅན་ཡིན་མིན་གཉིས།
དང་བོ་ཚེས་གཅིག་ལ་བུ་རམ་གཉིས་མཉམ་དུ་རྙེད་པའི་གཅིག་བྱིན་
གྱིས་རླབས་གཅིག་ཤོས་ལ་བྱིན་ལེན་དང་བྱིན་རླབས་གང་ཡང་མེད་
པར་རང་དོན་དུ་ཟ་བའི་ཕྱིར་བཞག་ན་ཞག་བརྒྱད་པའི་སྐྱ་རེངས་
ཤར་ཚེ་སྔ་མ་ལ་རང་སྟོབས་དང་ཕྱི་མར་ཤན་སྟོབས་ཀྱིས་སྤང་ལྟུང་
བསྐྱེད་པ་ལྟ་བུ་སྨན་དུས་མཉམ་པ་ལ་ ཤན་འབྱུང་ཚུལ་མདོ་ལས་་་་
དངོས་སུ་མི་འབྱུང་ཡང་གོས་ཀྱི་རུང་མཐུན་མིན་པའི་ཕྱིར། ཡང་
：



330 ༄༅། །གནའ་དཔེ་གཅེས་བསྡུས་དཔེ་ཚོགས།
ཚེས་གཅིག་ལ་མར་རྙེད་པ་བྱིན་གྱིས་བརླབས། ཚེས་གཉིས་ལ་མར་
རྙེད་པ་བྱིན་གྱིས་མ་བརླབས་པར་སྔར་ལྟར་བཞག་ན་ཞག་བརྒྱད་པའི་
སྐྱ་རེངས་ཤར་ཚེ་སྔ་མར་རང་སྟོབས་དང་ཕྱི་མར་ཤན་སྟོབས་ཀྱིས་
སྤང་ལྟུང་བསྐྱེད་པའི་ཕྱིར་ཏེ། རྣམ་འབྱེད་ལས། དགེ་སློང་གིས་
ཚེས་ ལ་ མར་ རྙེད་ ལ་ དེས་ ཚེས་ ལ་ གཞན་ ཞིག་རྙེ ད་ པར་ གྱུར་ ན།
དེས་སྔ་མ་ཤོས་བཟའ་བར་བྱ་ཞིང་ཕྱི་མ་ཤོས་བཏང་བར་བྱ་བའམ་
རུང་བར་བྱ་བའམ་གཞན་ལ་སྦྱིན་པར་བྱའོ། །གཏོང་བར་མི་བྱེད་
དམ་རུང་བར་མི་བྱེད་དམ་གཞན་ལ་སྦྱིན་པར་མི་བྱེད་ན་ཞག་བརྒྱད་
པའི་སྐྱ་རེངས་ཤར་ན་སྤངས་བའི་ལྟུང་བྱེད་དོ། །ཞེས་པ་འདིས་མཚོ་
ཊཱིཀ་སོགས་ལས་སྨན་གྱི་ཤན་བརྡེག་བྱ་རྡེག་བྱེད་གཉིས་ཀ་ལ་བྱིན་
རླབས་ཅན་དགོས་པར་གསུངས་པ་ཁེགས་སོ། ། ཁྱད་ པར་ ཅན་མ་
ཡིན་པ་ནི། ཚེས་གཅིག་ལ་མར་རྙེད་པ་བྱིན་གྱིས་བརླབས། ཚེས་
གཉིས་ལ་མར་རྙེད་པ་བྱིན་གྱིས་བརླབས་ཏེ་བཞག་ན་ཞག་བརྒྱུད་པའི་
སྐྱ་རེངས་ཤར་ཚེ་སྔ་མར་རང་སྟོབས་ཕྱི་མར་ཤན་སྟོབས་ཀྱིས་ལྟུང་བ་
འབྱུང་བ་ལྟ་བུ། ཁོ་ན་རེ། ཊཱིཀྐ་ལས། བྱིན་གྱིས་མ་བརླབས་པ་
དེ་ཞག་བདུན་འདས་པར་འཆང་དུ་ཟིན་ཀྱང་ཉེས་པ་མེད་དེ། རུང་
བའི་ཕྱིར་གསེར་ལ་སོགས་པ་བཞིན་ནོ། །ཞེས་གསུངས་པ་མི་འཐད་
པར་ཐལ། དེའི་བརྡེག་བྱ་རྡེག་བྱེད་གཉིས་ལ་བྱིན་རླབས་ཅན་མི་
དགོས་པའི་ཕྱིར་ན་མ་ཁྱབ། དེ་ནི་ ཤན་དང་མ་འབྲེལ་བར་བྱིན་
ལེན་དང་བྱིན་རླབས་གང་ཡང་མ་བྱས་པའི་བུ་རམ་ཞག་བདུན་པ་རེ་



༄༅། །རྗེ་ལྷ་མོའི་བློ་བཟང་ཚུལ་ཁྲིམས་རྒྱ་མཚོའི་འདུལ་བ། 331
ཡང་རུང་བ་གསུམ་གང་རུང་བྱས་པ་ཞག་བདུན་ལས་ལྷག་འཆང་ཡང་
ཉེས་པ་མི་འོང་བ་རུང་བ་བྱས་པའི་གསེར་བཞིན་ཡིན་པར་མཐའ་
དཔྱོད་ལས་གསུངས་པའི་ཕྱིར། རང་གི་རྣམ་བཤད་ལས། དུས་
སུ་རུང་བ་དང༌། ཐུན་ཚོད་དུ་རུང་བ་དང་། འཚོ་བའི་བར་དུ་
བཅང་བ་རྣམས་ཀྱིས་རུང་བ་མ་ཡིན་པ་ཉིད་དུ་འགྱུར་བ་ལ་བྱེ་བྲག་
མེད་དོ། ། འདིར་ནི་ཞག་བདུན་པ་སྨོས་པ་དཔེ་ཙམ་དུ་རིག་པར་་
བྱའོ། ། ཞེས་དང་། ཊཱིཀྐ་ལས། ཞག་བདུན་པ་སྨོས་པ་ནི་དཔེ་
ཙམ་དུ་རིག་པར་བྱའོ། ། ཞེས་པས་སྨན་ཕྱི་མ་གསུམ་ལ་རང་སྟོབས་
ཤན་སྟོབས་གཉིས་ག་དང༌། དུས་རུང་གིས་རང་སྟོབས་ཀྱིས་ལྟུང་བ་
བསྐྱེད་ པར་ བསྟན་ པའི་ ཕྱིར་ ན། གནམ་ རྩེད་ ལྡིང་ མ་ ལས།
གཞིའི་ཡན་ལག་ནས། རང་ངམ་རང་དང་འདྲ་བས་བྱིན་ལེན་དང་
བྱིན་བརླབས་གང་རུང་བྱས་པའོ། །ཞེས་དང་། མཐར་ཐུག་བྱིན་
རླབས་མེད་པའི་སྨན་བཞི་བོ་སྔ་དྲོ་བྱིན་ལེན་བྱས་པ་གྲུང་ཚིགས་་་་
འདས་པ་དང༌། ཕྱི་དྲོ་བྱིན་ལེན་བྱས་པ་ཐུན་ཚོད་འདས་པ་དང་།
བྱིན་རླབས་ཅན་རང་གི་དུས་འདས་པའོ་ཞེས་པའི་ལུང་སྔ་མའི་དོན་
ཤན་མེད་པའི་དབང་དུ་བྱས་ལ། ཕྱི་མ་བྱིན་རླབས་དང་ཤན་གཉིས་
ཀ་མེད་པའི་ལྟུང་བ་སྐྱེད་ཚུལ་ཡིན་པར་མཐའ་དཔྱོད་དུ་གསལ་བ་
སྔོན་མེད་པའི་ལེགས་བཤད་ཡིན་ནོ། ། དེའི་ཕྱིར་ན་འཚོ་བཅང་ལ་
ཁྱད་པར་ཅན་ཡིན་མིན་གཉིས་ལས་དང་བོ་དུས་མཉམ་པ་ནི། ཚེས་
གཅིག་ལ་ ཨ་རུ་ར་གཉིས་རྙེད་པའི་གཅིག་ནད་འཚོ་བཅང་དུ་བྱིན་



332 ༄༅ ། གནའ་དཔེ་གཅེས་བསྡུས་དཔེ་ཚོགས།
གྱིས་བརླབས། གཅིག་བྱིན་ལེན་དང་བྱིན་བརླབས་མེད་པར་་་་་
བཞག་ན་ནད་སོས་པའི་ཞག་གི་སྐྱ་རེངས་དུས་བརླབས་པ་ལ་རང་
སྟོབས་དང་། མ་བརླབས་པ་ལ་ཤན་སྟོབས་ཀྱིས་སྤང་ལྟུང་འབྱུང་བ་
ལྟ་བུ། མི་མཉམ་པ་ཚེས་གཅིག་ལ་ཨ་རུ་ར་རྙེད་པ་ནད་འཚོ་བཅང་
དུ་བྱིན་གྱིས་བརླབས། ཚེས་གསུམ་ལ་ཨ་རུ་ར་རྙེད་པ་བྱིན་རླབས་
དང་བྱིན་ལེན་མེད་པར་ཟ་ཕྱིར་བཞག་ན་སྔ་མར་རང་སྟོབས་ཕྱི་མར་
ཤན་སྟོབས་ཀྱིས་ལྟུང་བ་འབྱུང་བ་ལྟ་བུ། ཁྱད་པར་ཅན་མིན་པ།
ནད་ཐ་དད་པའི་ཕྱིར་ཨ་རུ་ར་གཉིས་ཉིན་སོ་སོར་རྙེད་པ་རྙེད་པའི་
ཉིན་སོ་སོར་རིམ་བཞིན་བྱིན་གྱིས་བརླབས་ཏེ་ནད་ཕྱི་མ་མ་སོས་ཀྱང་
སྔ་མ་སོས་པའི་སྐྱ་རེངས་ཤར་ཚེ་སྔ་མར་རང་སྟོབས་ཕྱི་མར་ཤན་གྱིས་
ལྟུང་བ་བསྐྱེད་པ་ལྟ་བུ་ཞེས་ཞིབ་ཆ་འབྱེད་དགོས་པ་གསུངས་རྒྱུན་
འཁྲུལ་མེད་དོ། ། དེའི་ཕྱིར་ན་འཚོ་བཅང་ཞག་བདུན་པ་འདི་དང་
ཕལ་ཆེར་འདྲའོ། །འདི་ལ་སྔར་ལྟར་སྦྱར་དགོས་ཀྱི་ནད་གཉིས་ཀྱི་
ཕྱིར་སྨན་རིགས་མཐུན་པ་གཉིས་དུས་གཅིག་ལ་བྱིན་གྱིས་རློབ་པ་མེད་
དེ། ཁྱད་པར་ཅན་མིན་པ་ལ་དུས་མཉམ་པའི་ཤན་མེད་པའི་ཕྱིར་
ཞེས་བླ་མ་རིན་པོ་ཆེས་གསུངས་སོ། །ཐུན་ཚོད་ཀྱི་སྨན་ལ་ནི། སྐྱུ་རུ་
རའི་ཁུ་བ་རྙེད་པ་སྔ་དྲོ་བྱིན་གྱིས་བརླབས། ཕྱི་དྲོ་སྐྱུ་རུ་རའི་ཁུ་བ་
རྙེད་པ་བྱིན་ལེན་མ་བྱས་པར་ཟ་ཕྱིར་བཞག་ན་མཚན་མོའི་ཐུན་དང་
བོ་འདས་ཚེ་སྔ་མར་རང་སྟོབས་ཕྱི་མར་ཤན་སྟོབས་ཀྱིས་གསོག་འཇོག་
གི་ལྟུང་བ་བསྐྱེད་པའི་ཤན་ནི་ཁྱད་པར་ཅན་ཡིན་ལ། ཐུན་ཚོད་ཀྱི་



༄༅། །རྗེ་ལྷ་མོའི་བློ་བཟང་ཚུལ་ཁྲིམས་རྒྱ་མཚོའི་འདུལ་བ། 333
ཤན་ལ་ཁྱད་པར་ཅན་མིན་པ་མེད་དེ། ཐུན་ཚོད་དུ་རུང་བ་ནི་ཉིན་
གཅིག་ཁོ་ནར་བྱིན་གྱིས་བརླབ་དགོས་པའི་ཕྱིར་དང་། དེ་ལྟར་ན་
གཉིས་ཀར་རང་སྟོབས་ཀྱིས་སྤང་ལྟུང་མཉམ་དུ་འབྱུང་དགོས་པའི་
ཕྱིར་ཏེ། སྨན་ཤན་འབྱུང་བ་ལ་བརྡེག་བྱ་རྡེག་བྱེད་གཉིས་གང་ལའ
ང་བྱིན་རླབས་མེད་པ་མི་རུང་བའི་ཕྱིར། སྤྱིར་རྡེག་བྱེད་བྱིན་གྱིས་
བརླབས་པས་བརྡེག་བྱ་བྱིན་གྱིས་བརླབས་པ་ལ་ཞུགས་པའི་ཤན་དེ་ད
ང་། བྱིན་ གྱིས་ བརླབས་ པས་ མ་བརླ བ ས་ པ་ ལ་ འཇུ ག་ པའམ།
ཞུགས་པའི་ཤན་དེ་གཉིས་རིམ་བཞིན་ཤན་ཁྱད་པར་ཅན་མ་ཡིན་པ་
དང་ཁྱད་པར་ཅན་ཡིན་ཏེ། སྔ་མའི་བརྡེག་བྱ་རྡེག་བྱེད་གཉིས་ལ་
བྱིན་རླབས་ཡོད་མེད་མཚུངས་པའི་ཕྱིར་དང༌། ཕྱི་མའི་དེ་མ་་་་་
མཚུངས་པའི་ཕྱིར་ཞེས་པའི་སྒྲུབ་བྱེད་ཀྱང་རིམ་བཞིན་སྦྱར་དགོས་པ་
ཡིན་ནོ། །མཚོ་ཊཱིཀ་ལས་དེ་ལས་གོ་ལྡོག་སྟེ་སྔ་མ་བྱིན་རླབས་ཅན་ལ་
ཞུགས་པའི་ཤན་དེ་ཁྱད་པར་ཅན་དང་། ཕྱི་མ་བྱིན་རླབས་མེད་པ་
ལ་ཞུགས་པའི་ཤན་དེ་ཁྱད་པར་ཅན་མ་ཡིན་པར་གསུངས་སོ། །ཁོ་ན་
རེ། མཚོ་ཊཱིཀ་གི་འཇོག་ཚུལ་དེ་འཐད་པར་ཐལ། མཐའ་དཔྱོད་
ལས། བྱིན་རླབས་དང་མ་འབྲེལ་བའི་རང་གི་བརྡེག་བྱའི་ཡོ་བྱད་ལ་
ཉེས་པ་གོས་པར་བྱས་པའི་ཞག་ཤན་དེ་ཞག་ཤན་ཁྱད་པར་ཅན་མ་
ཡིན་པའི་མཚན་ཉིད། ཅེས་སོགས་གསུངས་པའི་ཕྱིར་ན་མ་ཁྱབ་སྟེ།
དེ་གོས་ལྷུང་གཉིས་ཀྱི་དབང་དུ་བྱས་པ་ཡིན་ལ། སྤྱིར་སྔར་ལྟར་
དགོས་པ་མཐའ་དཔྱོད་ཀྱི་གོང་འོག་ཀུན་གྱི་དགོངས་པ་ཡིན་པའི་ཕྱིར།



334 ༄༅ ། །གནའ་དཔེ་གཅེས་བསྡུས་དཔེ་ཚོགས།
མཚོ་ཊཱིཀ་ལས་སྨན་ཕྱི་མ་གསུམ་ལ་ཤན་མེད་པར་གསུངས་པ་རང་
ལུགས་མིན་པ་སྔར་ལྟར་ལ། ཚེ་ཇི་སྲིད་འཚོ་བཅང་ལ་ཤན་མེད་དེ།
ཚེ་འཕོས་ན་ལྟུང་བ་མི་འབྱུང་བའི་ཕྱིར། བདག་པོ་དང་འབྲེལ་བའི་
ཐུན་མོང་བ་ནི། རྩ་བར། སྤང་བ་ལ་ནི་ཞེས་སོགས་མདོ་ཚན་དྲུག་
གམ་བཞི་བྱུང་། བདག་འབྲེལ་གྱི་ལྟུང་བ་བཅོ་བརྒྱད་ནི། མཚོ་
ཊཱིཀ་ལས། གོས་ཞག་བཅུ་འཆང་སྤང་དང༌། ཟླ་འ ཇོག་དང་།
འཁྲུར་འཇུག་དང་། སྤང་ལྟུང་གི་བཅུ་ཚན་བར་སྲིན་བལ་གྱི་སྤང་
བ་དང༌། བལ་ནག་འབའ་ཞིག་གི་དེ། ཆ་གཉིས་བསྲེས་པའི་དེ།
ལོ་དྲུག་སྟན་གྱི་དེ། མཐོ་གང་གི་དེ། བལ་ཁུར་བའི་དེ། བལ་
རྨེལ་འཇུག་གི་དེ། གསེར་དངུལ་ལ་རེག་པའི་དེ། མངོན་ཚན་
ཅན་གྱི་དེ། ཉོ་ཚོང་གི་སྤང་ལྟུང་དེ་བཅུ་ཚན་བར་བ་དང༌། ལྷུང་
བཟེད་འཆང་བ་དང་། འཐག་འཇུག་གི་དེ་དང༌། རས་ཆེན་
བཞག་འཕྱིས་དང་། བརྟད་བྱུང་བགོད་འཕྱིས་དང༌། མཐའ་
གསོག་འཇོག་གི་སྤང་བ་སྟེ་བཅོ་བརྒྱད་ཡོད་པའི་ཕྱིར། ཞེས་པའི་
སྡོམ་ལྟར་གསུངས་ལ། ཁ་ཅིག་གཞན་གྱི་དངོས་པོ་དེ་སྤང་མི་དགོས་
པའི་ཕྱིར་ན་འབྲལ་སྤང་གི་གཞིའི་གོས་ལ་ཡང་རང་གི་ཡིན་པ་དགོས་
ཏེ། ལུང་དང་རྒྱ་ཆེར་འགྲེལ་གཉིས་ཀ་ལས། དགེ་འདུན་གྱི་ཆོས་
གོས་གང་ཟག་གིས་བྱིན་གྱིས་བརླབས་ནས་འབྲལ་བར་བྱེད་ན་ཆོས་
གོས་འབྲལ་བར་མི་བྱ་སྟེ། ལྟུང་བྱེད་འབའ་ཞིག་བཤགས་པར་
བྱའོ། །ཞེས་དང༌། བམ་ལྔ་ལས། རིས་སུ་མ་བཅད་པ་རང་གིས་
R



༄༅། །རྗེ་ལྷ་མོའི་བློ་བཟང་ཚུལ་ཁྲིམས་རྒྱ་མཚོའི་འདུལ་བ། 335 །
བྱིན་གྱིས་བརླབས་པ་དང་བྲལ་ན་འབྲལ་བའི་སྤང་བར་ནི་མི་བྱ་ལ།
ལྟུང་བྱེད་དུ་ནི་འགྱུར་རོ། །ཞེས་གསུངས་པའི་ཕྱིར་ཟེར་ལོ། །དེ་ནི་
གཞིའི་རྫས་སྤང་མི་དགོས་པའི་དོན་ཡིན་གྱི་སྤང་ལྟུང་མིན་པའི་དོན་
མིན་ཏེ། གཞན་དུ་ན་གང་ཟག་ཁྱད་པར་ཅན་ངོ་ཚ་དང་ལྡན་ཞིང་
སྡེ་སྣོད་གསུམ་ ལ་ མཁས་ པའི་ ཡོན་ ཏན་ ཅན་ གྱི་ སྤང་ལྟུ ང་ ད ང་།
དགེ་སློང་མའི་སྙིམ་པ་བཅིང་གྲོལ་གྱི་སྤང་ལྟུང་མེད་པར་འགྱུར་ཏེ།
དེ་གཉིས་ལ་གཞིའི་དངོས་པོ་སྤང་མི་དགོས་པའི་ཕྱིར། གཞིའི་ཡན་
ལག་རང་ཉིད་དབང་བར་ཡིད་ཆེས་པ་སྟེ། སྤང་བ་ལ་ནི་འདུ་ཤེས་
ལས་གཙོ་ཆེར་རང་གི་ཉིད་དོ། །ཅེས་སོ། ། དེ་ཡི་སེལ་བ་གསུམ་སྟེ།
གཞན་གྱི་སྟེ་གཞན་ཁོ་ནའི་རྫས་ཡིན་པ་ལ། གཞན་གྱིས་ཡིན་པར་
ཤེས་པ་དང་། རང་ཁོ་ནའི་ཡིན་པ་ལ་གཞན་གྱི་ཡིན་པར་འཁྲུལ་བ་
དང༌། གཞན་ཁོ་ནའི་ཡིན་པ་ལ་རང་གི་ཡིན་པར་ནོར་བའོ། །དེའི་
དང་བོ་ལ་གསུམ་སྟེ། ལྟུང་མེད་དུ་འགྱུར་བ་ལྔ་དང་། ལྟུང་བ་
གཞན་དུ་འགྱུར་བ་གཅིག་དང་། ན་སྨད་དུ་འགྱུར་བ་བཅུ་གཉིས་
ཡོད་པའི་ཕྱིར། དང་བོ་གཞན་གྱི་ལ་གཞན་གྱི་ཡིན་པར་ཤེས་ན་
ཅིར་འགྱུར་ནི། གོས་ལ་སོགས་པའི་དངོས་པོ་དེ་གཞན་ཁོ་ནའི་ཡིན་
ན་འཆང་གཉིས་དང་། ཟླ་འཇོག་དང༌། བཞག་འཕྱིས་བགོད་
འཕྱིས་གཉིས་ཏེ་ལྔ་ལ་ལྟུང་མེད་དུ་འགྱུར་ཏེ། ཞུ་བ་ལས་གཞན་གྱི་
ལྷུང་བཟེད་ཡུན་རིང་བོར་བཅངས་ཀྱང་ལྟུང་བ་མེད་དེ། ཞེས་དང་།
རྣམ་འབྱེད་ལས། གོས་དང་ལྷུང་བཟེད་ཞག་བཅུའི་ནང་རོལ་ཏུ་



336
༄༅། །གནའ་དཔེ་གཅེས་བསྡུས་དཔེ་ཚོགས།
གཞན་ལ་གཏད་པར་བྱ། གོས་དེ་ཟླ་བའི་ནང་རོལ་ཏུ་གཞན་ལ་
གཏད་པར་བྱ། །ཞེས་སོ། ། རས་ཆེན་ནི་སྤང་བ་ལ་གཏད་ན་ལྟུང་
མེད་དུ་གསུངས་པའི་ཕྱིར་དང་། བགོད་འཕྱིས་ལ་དགག་བྱ་མེད་
པའི་ཕྱིར་ཞེས་མཚོ་ཊཱིཀ་ལས་སོ། །གཉིས་པ་ནི། རིན་ཆེན་རེག་ལ་
འབའ་ཞིག་པའི་ལྟུང་བ་གཞན་ལོངས་པ་གཞིར་གཏོགས་སུ་འགྱུར་ཏེ།
མདོ་རྩ་ལས། རིན་པོ་ཆེ་རང་གི་མ་ཡིན་པ་དང༌། དེར་སྨོས་པ་ལ་
རེག་གམ་ཞེས་གསུངས་པའི་ཕྱིར། གསུམ་པ་ན་སྨད་དུ་འགྱུར་བ་ནི།
འཁྲུར་འཇུག་སོགས་ལྷག་མ་བཅུ་གཉིས་ལ་ལྟུང་བ་རང་རང་གི་ན་
སྨད་དུ་འགྱུར་ཏེ། ཞུ་བ་ལས། གཞན་དབང་བའི་ཆོས་གོས་་་་
འཁྲུར་རྩོལ་ན་ཅིར་འགྱུར། ཉེས་བྱས་སོ། །ཞེས་སོགས་ཀྱིས་བཤད་
དོ། །གལ་ཏེ་བཅུ་གཉིས་ལ་ན་སྨད་ཡིན་ན་བམ་ལྔའི་མཐོ་གང་གི་
སྐབས་ལས་གཞན་གྱིས་བྱས་པ་ལ་ལོངས་སྤྱོད་པ་ལ་ལྟུང་བ་མེད་དོ། །
ཞེས་པ་དང་འགལ་ཞེ་ན། དེ་དངོས་གཞིའི་ལྟུང་མེད་ལ་དགོངས་
ཞེས་མཚོ་ཊཱིཀ་ལས་སོ། །དགེ་སློང་གཞན་གྱི་སྨན་གསོག་འཇོག་བྱས་
ན་ཉེས་བྱས་དང༌། བསྙེན་པར་མ་རྫོགས་པའི་སྨན་ལ་དེར་འདུ་
ཤེས་པས་གསོག་འཇོག་བྱས་ན་ཉེས་མེད་ཡིན་ནོ། ། གོས་ལྷུང་འཆང་
བ་གཉིས་དང་། ཟླ་འཇོག་དང་། རིན་པོ་ཆེ་ལ་རེག་པ་བཞི་ལ་
རང་གཞན་ཐུན་མོང་དུ་དབང་བ་ལ་སྤང་ལྟུང་དང༌། གཞན་འཁྲུར་
འཇུག་སོགས་ལྔ་ལ་ན་སྨད་དུ་དངོས་སུ་གསུངས་ཤིང་། དེ་རྣམས་
ལས་གཞན་པའི་བདག་འབྲེལ་རྣམས་ལ་ རྒྱུ་མཚན་མཚུངས་པར་་་་



༄༅། །རྗེ་ལྷ་མོའི་བློ་བཟང་ཚུལ་ཁྲིམས་རྒྱ་མཚོའི་འདུལ་བ། 337 །
གསུངས་སོ། །གཉིས་པ་རང་གི་ཡིན་པ་ལ་གཞན་གྱི་ཡིན་པར་འཁྲུལ་
ན། གོས་ལྷུང་འཆང་བ་གཉིས་དང་ཟླ་འཇོག་འཕྱིས་གཉིས་ཏེ་ལྔར་
ལྟུང་བ་མེད་ལ། རིན་པོ་ཆེ་ལ་རེག་པ་ལ་ལོངས་པ་གཞིར་གཏོགས་
ཀྱི་ན་སྨད་བསྐྱེད་དོ། །འཁྲུར་འཇུག་སོགས་བཅུ་གཉིས་སྔ་མ་ལས་
ཀྱང་ཆེས་ན་སྨད་དུ་བཞེད་དེ། ན་སྨད་ཀྱི་ཀུན་སློང་དྲངས་པའི་
ཕྱིར། ན་སྨད་ཀྱང་རྫོགས་པར་མི་བསྐྱེད་དེ། ན་སྨད་ཀྱི་དོན་དང་
འདུ་ཤེས་ཕྲད་པ་མེད་པའི་ཕྱིར་རོ། ། །
གསུམ་པ་གཞན་ཁོ་ནའི་ཡིན་པ་ལ་རང་གི་རྫས་སུ་འཁྲུལ་ན་བ
དག་འབྲེལ་གྱི་ལྟུང་བ་བཅོ་བརྒྱད་པོ་ཀུན་ལ་ན་སྨད་དོ། །རིགས་ལྡོག་
མི་ལྡོག་དང་ཤན་འབྱུང་མི་འབྱུང་ལ་སྦྱར་བའི་མུ་བཞི་སྟེ། དང་བོ་
རིགས་ལོག་ཅིང་ཤན་ཡང་འབྱུང་བ་ནི། ཆོས་གོས་གསུམ་མེད་པའི་
དགེ་སློང་ཞིག་གིས་ཚེས་གཅིག་ལ་ནི་འཁོར་གསུམ་མི་ཁེབ་ཅིང་ཁྲུ་
གང་ལོངས་པ་ཁ་སྐོང་གི་རེ་བ་དང་བཅས་པའི་ཟླ་འ ཇོག་གི་གོས་
རིགས་ཞིག་རྙེད་པ་བཞག་ཚེས་བཅུར་ཆོས་གོས་ཡོངས་རྫོགས་རྙེད་ན་
དེའི་ཚེ་ཁ་སྐོང་གི་རེ་བ་ཆད་པས་སྔ་མའི་ཟླ་འཇོག་གི་རིགས་ལོག་ནས་
ཞག་བཅུ་འཆང་སྤང་གི་གོས་ཀྱི་རིགས་སུ་གྱུར་ཏེ་ཞག་བཅུ་གཅིག་
འདས་ཚེ་སྔ་མར་རང་སྟོབས་དང་། དེ་ཡི་ལྟུང་བ་འབྱུང་རུང་གི་
ཤན་གྱིས་ཆོས་གོས་ཕྱི་མར་སྤང་ལྟུང་འབྱུང་བ་ལྟ་བུ། གཉིས་པ་
རིགས་ལོག་ལ་ཤན་མི་འབྱུང་བ་ཟླ་འཇོག་གི་གོས་སྔ་དྲོ་རྙེད་པའི་ཕྱི་དྲོ་
ཆོས་གོས་རྙེད་པས་ཁ་སྐོང་གི་རེ་བ་ཆད་ན་ཟླ་འཇོག་གི་རིགས་ལོག་ལ།



338 ༄༅ ། །གནའ་དཔེ་གཅེས་བསྡུས་དཔེ་ཚོགས།
དེ་ནས་ཆོས་གོས་གཞན་རྙེད་པ་མེད་པར་ཚེས་བཅུ་ག ཅིག་གི་སྐྱ་
རེངས་ཤར་ཚེ་སྔ་ཕྱི་གཉིས་ཀས་ཞག་བཅུ་འཆང་སྤང་རང་སྟོབས་ཀྱིས་
སྐྱེད་པའི་ཕྱིར་རོ། །གསུམ་པ་ནི། ཟླ་འཇོག་གི་གོས་རྙེད་པའི་ཕྱིས་
གཞན་མ་རྙེད་པར་ཞག་སུམ་ཅུ་འདས་པར་འཆང་ན་རིགས་མི་ལྡོག་
ཅིང་ཤན་མི་འབྱུང་བར་གསུངས་མོད། །འོན་ཀྱང་དེ་ལ་ཁ་སྐོང་གི་རེ་
བ་ཆད་ནས་རིགས་ལྡོག་པ་སྲིད་དོ། །བཞི་བ་རིགས་མི་ལྡོག་པ་ཤན་
འབྱུང་བ་ནི། ཁྲུ་གང་གི་ཚད་ལོངས་པ་ཁ་སྐོང་གི་རེ་བཅས་ཀྱིས་ཁ་
གསོག་གི་ཟླ་འཇོག་གི་གོས་ཞིག་རྙེད། དེ་རྗེས་ཚེས་གཉིས་ནས་སུམ་
ཅུའི་སྔོན་དུ་ཁ་སྐོང་བྱའི་ཁ་གསོག་གི་གོས་གཞན་ཞིག་རྙེད་ཀྱང་བྱིན་
གྱིས་མ་བརླབས་ན་ཟླ་བ་གཅིག་འདས་ཚེ་ཕྱི་མར་ཤན་སྟོབས་ཀྱིས་
སྤང་ལྟུང་འབྱུང་ངོ༌། ། ཞེས་པ་ལྟ་བུའོ། ། བཞི་བ་ཕྱིར་བཅོས་དང་
འབྲེལ་བའི་ཐུན་མོང་བའི་མདོ་ནི། ཆུང་བ་ཉིད་ཀྱི་དུམ་བུ་དེ་ནི་མི་
འགྱུར་རོ། ། ཞེས་སོགས་མདོ་གསུམ་བྱུང༌། ཁྲུ་གང་བས་ཆུང་བའི་
དུམ་བུ་དེ་ནི་སྤང་དགོས་པ་ཉིད་དུ་མི་འགྱུར་ཏེ། ཊཱིཀྐ་ལས། སྤང་
བར་འོས་པ་མ་ཡིན་པའི་ཕྱིར་རོ། །ཞེས་སོ། །ཟས་ཁམ་དུ་མ་ལོངས་
པ་དང་། སྣོད་སྤྱད་ཕོར་བུ་སོགས་ཀྱི་བྱ་བ་མི་འགྲུབ་པ་དང་རིན་པོ་
ཆེ་སོགས་ཀྱང་སྤང་མི་དགོས་སོ། །བགོད་རིས་སུ་མ་བཅང་བའི་དགེ་
འདུན་གྱི་དངོས་པོ་ཡང་སྤང་མི་དགོས། དངོས་པོ་དེ་ཚིག་གམ་སྟོར་
རམ་བཙོངས་སམ་བརྗེས་པ་སོགས་ཀྱིས་གང་ཟག་དེ་ལ་མེད་པ་དེ་
ཉིད་སྤངས་བའི་གཙོ་བོའོ། །ལྔ་བ་སྤང་བ་དང་བོ་གསུམ་དང་འབྲེལ་



༄༅། །རྗེ་ལྷ་མོའི་བློ་བཟང་ཚུལ་ཁྲིམས་རྒྱ་མཚོའི་འདུལ་བ། 339
བའི་ཐུན་མོང་བ་ནི། དེ་གསུམ་ནི་སྲ་བརྐྱང་བཏིང་བ་ལ་མི་འབྱུང་
ངོ༌། ། ཞེས་སོ། ། སྲ་བརྐྱང་བཏིང་བ་ལ་འཆང་བ་དང་སོགས་སྒྲས་
འབྲལ་བ་དང་འཇོག་པའི་སྤང་བ་གསུམ་གསར་དུ་འབྱུང་བ་མེད་ཅེས་
པ་ནི་ཆོས་གོས་གསུམ་ཀུན་བཏིང་ངོ་སྟེ་ཀུན་བཏིང་བའི་དབང་དུ་
བྱས་པ་ཡིན་ཏེ། ཆོས་གོས་གསུམ་རེ་རེ་བ་ཡང་གདི ང་རུང་བའི་
ཕྱིར་ན་གང་མ་བཏིང་བ་དེ་ལ་འབྲལ་སྤང་འབྱུང་བ་ཡོད་པའི་ཕྱིར།
དམིགས་བསལ་སྲ་བརྐྱང་སྲུང་བའི་དགེ་སློང་དེར་བཏིང་བའི་སྲ་
བརྐྱང་གིས་ཀྱང་འབྲལ་བའི་སྤང་ལྟུང་བསྐྱེད་པ་ཡོད་དགོས་སོ། །
བྱིན་འཕྲོག་ལ་ཕམ་པ་མེད་པ་སྟེ་མི་འབྱུང་བ་ནི་རང་ཡིན་པའི་འདུ་ཤེ
ས་ཀྱིས་མཐར་ཐུག་ཐོབ་བློ་སྐྱེས་པ་དགོས་པས་ཡིན་ཏེ། བསྡུས་པ་
ལས། རང་གི་ཡིན་པར་འདུ་ཤེས་ནས་འཕྲོག་པའོ། ། རྣམ་པ་་་་
གཞན་དུ་ན་ཕམ་པར་འགྱུར་ཏེ། ཞེས་པ་ལྟར་མཚོ་ཊཱིཀ་ལས་་་་་
གསུངས་ལ་ལོ་ཞེས་མ་རངས་པ་བྱས་པ་ནི་བྱིན་འཕྲོག་ལ་རང་གི་ཡིན་
པའི་འདུ་ཤེས་མི་དགོས་ཏེ། གཞན་གྱིས་བྱིན་པ་འཕྲོག་པའང་ཡོད་
པར་ཊཱིཀྐར་གསུངས་ཏེ། དེ་ཉིད་ལས། གཞན་གྱིས་བྱིན་པའང་
འཕྲོག་ན་ལྟ་ཆེས་ཉེས་པར་འགྱུར་ཏེ། ཞེས་དང༌། གཞན་གྱི་ཕྱིར་
ཚིག་གིས་ཀྱང་འཕྲོག་ན་ཞེས་དང་། བམ་ལྔ་ལས། གཞན་གྱིས་
བྱིན་པ་དང་ཞེས་གསུངས་པའི་ཕྱིར། མཐར་ཐུག་ཀྱང་ཐོབ་བློ་མི་
དགོས་ཏེ། གནམ་རྩེད་ལྡིང་མ་ལས། མཐར་ཐུག་ལུས་ལས་་་་་
འཕྲལ་བའམ། ལུས་དང་མ་འབྲེལ་བར་འཕྲོག་ན་གནས་ནས་་་་་



340 ༄༅ ། །གནའ་དཔེ་གཅེས་བསྡུས་དཔེ་ཚོགས།
སྤགས་པའོ། ། ཞེས་པ་ལྟར་མདོ་ཟིན་དང་བསླབ་བྱ་ཆེན་མོར་་་་་་་
གསུངས་སོ། །རང་གི་གོས་བྱིན་འཕྲོག་ལ་རྐུ་སེམས་མེད་པས་ཕམ་པ་
མི་འབྱུང་བར་ཊཱིཀྐ་ལས་སོ། ། ཤེས་བཞིན་རྫུན་སྨྲའི་སྐབས་སུ་རྣམ་
འབྱེད་ལས། རྫུན་དུ་སྨྲ་བ་ནི་ལྔ་སྟེ། ཕམ་པར་གྱུར་བའི་རྫུན་
དང༌། དགེ་འདུན་ལྷག་མ་དང་། སྤོམ་པོ་དང་། ཉེས་བྱས་་
དང༌། ལྟུང་བྱེད་དུ་གྱུར་པའི་རྫུན་དང་ལྔའོ། །ཞེས་པའི་ཕམ་ལྷག་
གི་དེ་གཉིས་བཤད་ཟིན་ཅིང་། སྐབས་འདིར་ཕྱི་མ་གསུམ་བཤད་
པའི་དང་བོ་ནི། ཆོས་ལ་ཆོས་མིན་པར་སྟོན་པ་དང་། ཆོས་མ་
ཡིན་པ་ལ་ཆོས་ སུ་ སྟོན་པ་གཉིས་དབྱེ ན་གྱི་ལྷག་མའི་ཕྱོ ག ས་སུ་་་
གཏོགས་པའི་སྦོམ་པོའི་རྫུན་དང་། ཕམ་ལྷག་ཏུ་གཏོགས་པའི་ཉེས་
བྱས་ཀྱི་རྫུན་དང་། ཚོད་མས་འབྲས་ཆན་འགེབ་པ་སོགས་ཉེས་བྱས་
སོ། ། ཤེས་བཞིན་རྫུན་གྱི་ལྟུང་བྱེད་ནི། ཕམ་ལྷག་གི་སྡེར་གཏོགས་
དང་། སྡེ་ལྔའི་ཉེས་བྱས་ལས་གཞན་དང་། བཤེས་ངོར་འཕྱ་བ་
ཟས་ཅུང་ལྷག་མས་སྐུར། ། ཉེར་འཇོག་ད་གདོད་དྲུག་ལས་གཞན་
པའི་རྫུན་ཞེས་པ་ལྟར་བཟུང་ངོ༌། །ལྟུང་བ་ན་སྨད་ཀྱིས་སྐུར་བ་བཏབ་
པ་ལ་སྐྱོན་ནས་སྨྲ་བའི་ལྟུང་བ་བསྐྱེད་པ་ཡོད་ན་ལྟུང་བྱེད་ཀྱིས་སྐུར་བ་
ཉེས་བྱས་སུ་གསུངས་པ་དང་འགལ་ལོ་ཟེར་ན། སྐྱོན་ནས་སྨྲ་འདོད་
ཀྱིས་ཕམ་ལྷག་གི་སྐུར་ན་ལྷག་མ་དང་ལྟུང་བྱེད་བསྐྱེད་ལ། སྐྱོན་སྨྲ་
འདོད་ཀྱིས་སྡེ་ཚན་ཕྱི་མ་གསུམ་གྱིས་སྐུར་ན་ལྟུང་བྱེད་དང་། སྐུར་
འདོད་ཙམ་གྱིས་ནི་ཉེས་བྱས་སུ་འགྱུར་བས་འགལ་བ་མེད་ཚུལ་ཤེས་



。
༄༅། །རྗེ་ལྷ་མོའི་བློ་བཟང་ཚུལ་ཁྲིམས་རྒྱ་མཚོའི་འདུལ་བ། 341
དགོས། ཁྱིམ་པ་མོ་ལ་ཆོས་སྟོན་པའི་སྐབས་སྟོན་པ་སངས་རྒྱས་ཀྱིས་
དེ་ལ་ཚིག་ལྔའམ་དྲུག ཅེས་གསུངས་ན། ཚིག་ལྔ་ཡིས་བསྐྱེད་དམ་
ཞེ་ན། སངས་རྒྱས་ཀྱིས་ཚིག་ལྔ་ཙམ་གསུངས་པ་མདོར་བསྟན་ལྟ་བུ་
མེད་པ་དང་། དྲུག་གསུངས་པ་དེ་ཡོད་པའི་དབང་དུ་བྱས་པས་མི་
འགལ་ཏེ། དཔེར་ན་ཕུང་བོ་ནི་ལྔ་སྟེ། གཟུགས་ཀྱི་ཕུང་བོ་དང༌།
ཞེས་ པ་ནས་རྣམ་ཤེས་ཀྱི་ཕུང་བོའོ། ། ཞེས་ སོ ག ས་བ ཤ ད་པ་ན།
མདོར་བསྟན་རྒྱས་བཤད་དེ་ལས་དོན་ལོགས་སུ་ཡོད་པ་མིན་པའི་ཕྱིར་
ན་དོན་གྱི་ཆ་ནས་ཚིག་ལྔའོ། །མདོར་བསྟན་རྒྱས་བཤད་དེ་ལས་ཟུར་
དུ་བགྲང་ན་དྲུག་ཡིན་ཞིང་། དེ་ལས་ལྷག་པ་མི་རུང་བའི་དོན་ཡིན་
ནོ། །བཤེས་ངོར་བྱེད་པའི་ལྟུང་བྱེད་འདི་གོས་ཀྱིས་བསྐྱེད་པ་ཡིན་ན་
གཞི་སེམས་ཅན་མ་ཡིན་པས་བསྐྱེད་པ་ཡིན་དགོས་པས་མཚན་མཐུན་
ཡན་ལག་ཏུ་དགོས་པའི་ལྟུང་བ་ཡིན་པ་དང་རྫུན་དུ་བཤད་པ་དང་
འགལ་ལོ་ཟེར་ན། སེམས་ཅན་དང་སེམས་ཅན་མ་ཡིན་པས་བསྐྱེད་
པ་མི་འགལ་ལ། བཤེས་ངོར་བྱེད་ཅེས་སྐུར་བ་དང་བྱས་ཞེས་སྐུར་
བ་གཉིས་ཀ་ཡོད་ལ། འདི་ནི་བཤེས་ངོར་བྱེད་པ་མིན་པས་མི་་
འགལ་ལོ། །ལྟུང་བྱེད་བཅུ་བ་འདིར་ནི་ཚིག་འདི་འདྲ་བཏོན་པས་ཅི་
བྱེད་ཅེས་འདུལ་བའི་ཚིག་ཁྱད་དུ་གསོད་པ་ཡིན་ལ། གོ་བར་བྱ་
བའི་ཡུལ་ནི་ཞུ་བ་ལས། དགེ་སློང་གིས་བསླབ་པ་སྩལ་བ་རྣམས་ཀྱི་
དྲུང་དུ་བསླབ་པ་ལ་འཆའ་ན་ཅིར་འགྱུར། ཉེས་བྱས་སོ། །ཞེས་ད
གེ་སློང་རྣམ་དག་གི་དྲུང་དུ་གོ་བར་བྱ་དགོས་པར་གསུངས་སོ། །



342 ༄༅། །གནའ་དཔེ་གཅེས་བསྡུས་དཔེ་ཚོགས།
འདུལ་བར་གཏོགས་པའི་མངོན་པ ས་ལྟུང་བྱེད་དང༌། དེ་ལས་
གཞན་པའི་མངོན་པས་ཉེས་བྱས་བསྐྱེད་པས་མངོན་པས་ལྟུང་བྱེད་
དང་ཉེས་བྱས་ཅི་རིགས་བསྐྱེད་ལ། འོག་གི་ཁྱད་གསོད་ད་གདོད་ཀྱི་
ལྟུང་བ་ནི། འདི་འདྲ་བཀག་ཡོད་པ་ད་གདོད་ཤེས་ཐེར་བ་ལྟ་བུ་
བསླབ་པའི་གཞི་ལ་ཁྱད་གསོད་ཡིན་ནོ། ། གསོག་འཇོག་ཟ་བའི་ལྟུང་
བྱེད་ཀྱི་ཆ་ལ་བརྟེན་པའི་ཉེས་བྱས་བཞི་འམ་བརྒྱད་ཡོད་དེ། ལག་
ཉ་དང་། མཚམས་བཅོས་དང༌། ཞག་ལོན་དང༌། རྗེན་བཙོས་
ཀྱི་ཉེས་བྱས་བཞི་དང༌། དེ་བཞི་བྱས་པ་ཟ་བའི་ཉེས་བྱས་བཞི་སྟེ་
བརྒྱད་ཡོད་པའི་ཕྱིར། དང་བོ་ལག་ཉ་ནི། དངོས་པོ་རང་ངམ་
རང་དང་ཆོ་ག་གཅིག་པ་ལ་དབང་རུང་ཞིང་། འབྲུ་ཞིང་ལ་སྐྱེས་པ་
ལྟ་བུ་གཞི་བརྟན་པ་དང་མ་འབྲེལ་བ། འབྲུ་ཞིང་ལ་སྐྱེས་པ་བཅད་
པ་ལྟ་བུ་ཉེས་པའི་སྟ་གོན་དུ་གནས་པ། རུང་ཞིང་ཚད་དང་ལྡན་པ།
ཆུད་ཟ་བའི་རྐྱེན་མེད་པ་སྔར་བྱིན་ལེན་མ་བྱས་པ་དང༌། བྱིན་ལེན་
སྟོབ་པར་མ་འབྲེལ་བ། སྨན་བཞི་བོ་གང་རུང་ཡིན་པ་ལ་དེར་འདུ་
ཤེས་མ་འཁྲུལ་ཞིང་། རང་ངམ་རང་དང་ཆོ་ག་གཅིག་པས་བྱིན་
ལེན་མ་བྱས་པར་ཟ་འདོད་ལས་གཞན་པའི་བསམ་པས་རེག་པ་ན་ལ
ག་ཉ་དེའོ། །དེ་འདྲའི་ཟས་ལ་བྱིན་ལེན་མ་བྱས་པར་ཟ་འདོད་ཀྱིས་
རེག་ན་བྱིན་ལེན་མ་བྱས་པར་ཟ་བའི་ལྟུང་བྱེད་ཀྱི་སྦྱོར་བར་འགྱུར་
。
。
。
བྱས་པར།
。
。
གཉིས་པ་མཚམས་བཙོས་ནི།
རང་ངམ་རང་འདྲ་བ་དབང་



༄༅། །རྗེ་ལྷ་མོའི་བློ་བཟང་ཚུལ་ཁྲིམས་རྒྱ་མཚོའི་འདུལ་བ།
343
བའི་ཟས་རུང་བ་ཚད་ལྡན་གྱི་རྗེན་པ་རང་ངམ་རང་འདྲའི་དགེ་སློང་
གིས་ལོངས་སྤྱོད་ཆེད་མིན་ཞིང་། དེ་འདྲའི་དགེ་སློང་ལ་དབང་བའི་
རུང་ཁང་མིན་པར་ཉེ་འཁོར་དང་བཅས་པའི་མཚམས་ཀྱི་ནང་དུ་རྟེན་
སུས་བཙོས་ཀྱང་མཚམས་བཅོས་འབྱུང་ཞིང་། མཚམས་བཙོས་
བྱས་པ་དེ་ཟོས་ན་ཟོས་པའི་དགེ་སློང་ལ་ཉེས་བྱས་བསྐྱེད་དོ། །ས་བོན་
འཇོམས་པའི་ལྟུང་བྱེད་མཚམས་བཙོས་དེ་དང་མི་འདྲ་བ་ཤེས་སླ།
གསུམ་པ་ནི། རང་ངམ་རང་འདྲ་བའི་ཟས་སམ་འབྲུ་དང་འབྲས་བུ་
ཟས་ཀྱི་ཉེ་བའི་སྟ་གོན་དུ་བྱས་ཏེ་གནས་པ་རུང་བ་ཚད་དང་ལྡན་པ་དེ་
རང་ངམ་རང་དབང་བའི་རུང་ཁང་ལས་གཞན་པའི་གནས་ཏེ་འཁོར་
དང་བཅས་པར་ཆུད་ཟ་བའི་རྐྱེན་མེད་པར་རང་ངམ་རང་འདྲས་ཟ་
ཆེད་མིན་པར་བཞག་སྟེ་ཞག་ལོན་ན་ཞག་ལོན་བསྐྱེད་དོ། །ཞག་ལོན་
པའི་ས་བོན་ཕྱི་རོལ་ཏུ་བཏབ་པ་ལས་སྐྱེས་པའི་མྱུ་གུ་སོགས་ཞག་ལོན་
མིན་ཞིང་། ཞག་ལོན་པའི་བ་ལང་ཕྱི་རོལ་ཏུ་བཞོས་པའི་འོ་མ་དང་།
ཞག་ལོན་པའི་འོ་མའི་ཞོ་ཞག་ལོན་ཡིན་ཀྱང་། དེ་དག་ལས་བྱུང་
བའི་མར་ཞག་ལོན་དུ་མི་འགྱུར་ཏེ། མྱུ་གུ་སྐྱེས་པ་གཞན་ཡིན་པའི་
ཕྱིར་དང་། མར་སྔ་མ་དང་སྨན་རིགས་མི་མཐུན་པའི་ཕྱིར། བཞི་
བ་ནི། རང་ངམ་རང་འདྲར་དབང་བའི་ཟས་སམ་ཉེ་བའི་སྟ་གོན་
དུ་གནས་ཤིང་རུང་བ་ཚད་ལྡན་གྱི་འབྲུ་དང་ཤ་འོ་མ་མར་སོགས་ཀྱི་
རྗེན་པ་གནས་གང་དུ་ཡིན་ཀྱང་དགེ་སློང་གིས་བཙོས་ན་རྗེན་བཙོས་
ཀྱི་ཉེས་བྱས་དང་། དེ་དག་ཟོས་ན་རང་ངམ་རང་འདྲའི་དགེ་སློང་



1༠
344 ༄༅ གནའ་དཔེ་གཅེས་བསྡུས་དཔེ་ཚོགས།
ལ་ཉེས་བྱས་བསྐྱེད་པ་མཚམས་བཙོས་དང་འདྲའོ། ། ལྷག་མ་སྡོམ་
བསྡུས་ཕལ་ཆེར་རྩ་བར་གསལ་བས་མང་དོགས་ནས་མ་སྤྲོས། རྩ་
བར། གང་ན་གནས་མེད་པ་དེར་ཞེས་སོགས་ཀྱི་སྐབས་སུ་དངོས་སུ་
བསྟན་པ་དང་དེ་མིན་ཀྱང་སྐབས་འདི་དང་འབྲེལ་བའི་ཉེས་བྱས་སོ་
གསུམ་ཡོད་དེ། ལྔ་ཚན་ལྔ་དང་བཞི་ཚན་གཉིས་ཡོད་པའི་ཕྱིར་ལྔ་
ཚན་དང་བོ་ནི། གནས་ཀྱི་བླ་མ་བསྟེན་པ་དང་གསོ་སྦྱོང་འདོམ་
པར་ངེས་པའི་ཚེ་ན་གསོ་སྦྱོང་ལ་བསྡད་ན་སྒྲུབ་རྗེས་དགག་པ་དང་
འགལ་བའི་ཉེས་བྱས་གཅིག་དང་། གནས་མེད་པར་གནས་དེར་སྐྱ་
རེངས་ཤར་ན་སྒྲུབ་རྗེས་སྒྲུབ་པ་དང་འགལ་བའི་གནས་མེད་ཀྱི་ཉེས་
བྱས་གཅིག་དང༌། གནས་ཀྱི་བླ་མའི་དྲུང་དུ་རང་ཕར་ལ་འགྲོར་
ཡོད་བཞིན་དུ་མི་འགྲོ་ཞིང་བླ་མ་བཙལ་དུ་ཡོད་པ་ལས་མི་འཚོལ་ན་
སྒྲུབ་རྗེས་སྒྲུབ་པ་དང་འགལ་བའི་ཉེས་བྱས་གཅིག་དང་ཉེས་བྱས་
གསུམ་མོ། ། གནས་དང་གསོ་སྦྱོང་འདོམ་པ་ལ་ཕྱོགས་ཚེ་རང་གི་་
གནས་གསོ་སྦྱོང་ཡོད་པ་དེར་གནས་ཀྱི་བླ་མ་ཚུར་ལ་འབོད་དུ་ཡོད་བ
ཞིན་མི་འབོད་ན་ཉེས་བྱས་གཅིག་དང༌། དེའི་ཚེ་བླ་མ་ཚུར་ལ་མི་
འབོད་པར་གནས་ཀྱི་བླ་མའི་དྲུང་དུ་ཕྱིན་ཏེ་གནས་ཤིང་གསོ་སྦྱོང་
བྱིན་རླབས་མ་བྱས་པར་སྐྱ་རེངས་ཤར་ན་གསོ་སྦྱོང་མ་བྱས་པའི་ཉེས་
བྱུས་གཅིག་སྟེ་གནས་དང་གསོ་སྦྱོང་འདོམ་པའི་ཉེས་བྱས་ལྔ་རྩ་བ་ལ
ས། གང་ན་གནས་མེད་པ་དེར་ག སོ་སྦྱོང་ལ་བསྡད་པར་མི་བྱ།།
ཞེས་པའི་སྐབས་སུ་བསྟན་ཏོ། །



༠
༄༅། །རྗེ་ལྷ་མོའི་བློ་བཟང་ཚུལ་ཁྲིམས་རྒྱ་མཚོའི་འདུལ་བ། 345
ལྔ་ཚན་གཉིས་པ་དང་གསུམ་པ་ནི། གང་ན་གནས་མེད་པ་
དེར་གནས་པར་ཁས་བླང་བར་མི་བྱའོ། །ཞེས་པས། གནས་དང་
འདོམ་ཚེ་དབྱར་ཁས་བླང་བ་སྤྱིར་བཀག་པས་དབྱར་སྔ་ཕྱི་གཉིས་ཀ་
བཀག་པའི་ཕྱིར་ན་སྔ་ཕྱིའི་དབྱར་ཁས་ལེན་པ་དང་། གནས་མེད་
འདོམ་པ་ན་གསོ་སྦྱོང་ལ་འདོམ་པ་བཞིན་དུ་འདོམ་ངེས་པའི་ཚེ་ཉེས་
བྱས་གསུམ་དང༌། འདོམ་པ་ལ་ཕྱོགས་ན་གཉིས་རེ་སྟེ་དབྱར་སྔ་ཕྱི་
རེ་རེ་དང་སྦྱར་བའི་ཉེས་བྱས་ལྔ་ལྔའོ། །ལྔ་ཚན་བཞི་བ་ནི། གནས་
པར་ཁས་བླངས་པ་སྔ་མ་རྗེས་སུ་བསྲུང་བར་མི་བྱའོ། ། ཞེས་པའི་་
སྐབས་སུ་གསོ་སྦྱོང་ལ་འདོམ་པ་དེ་བཞིན་དུ་སྔ་མའི་དབྱར་གྱི་ཟླ་བ་ག
ཅིག་ཡན་ཏེ་ཟླ་བ་དང་བོ་བསྲུང་བ་དང༌། གནས་ལ་བརྟེན་པ་
འདོམ་ན་འདོམ་ངེས་པའི་ཚེ་ཉེས་བྱས་གསུམ་དང༌། འདོམ་པར་
ཕྱོགས་པའི་ཉེས་བྱས་གཉིས་ཏེ་ཉེས་བྱས་ལྔ་ཡོད་དེ། ཊཱིཀྐ་ལས།
གནས་པར་ཁས་བླངས་པ་སྔ་མ་དྲལ་ཏེ་གཞན་དུ་འགྲོ་བར་བྱ་ཞིང་།
གང་ན་གནས་ཡོད་པ་དེར་དབྱར་ཕྱི་མ་གཅིག་ཤོས་གནས་པར་ཁས་
བླང་བར་བྱའོ། །ཞེས་འདིར་སྔ་མའི་ཟླ་བ་གསུམ་པ་ཡང་དེ་དང་འདྲ།
ལྔ་ཚན་ལྔ་བ་ནི། རྩ་བར། ཕྱི་མ་ལ་ཡང་ཟླ་བ་གཉིས་ལས་ལྷག་
པའོ། །ཞེས་པའི་སྐབས་སུ་དབྱར་ཕྱི་མའི་ཟླ་བ་གཉིས་ལས་ལྷག་སོང་
ནས་ནི། ཟླ་བ་གསུམ་པ་བསྲུང་བ་གནས་ལ་བརྟེན་པ་དང་འདོམ་
པར་ ངེས་ པ་ དང་། འདོམ་ པར་ ཕྱོགས་ ཚེ་ སྔར་ བཞིན་ ལྔ་ སྟེ།
དབྱར་ཕྱི་མའི་ཟླ་བ་གཅིག་འདས་ནས་གནས་ཀྱི་ཕྱིར་སོང་ན་ཕྱིས་སུ་



346
༄༅། །གནའ་དཔེ་གཅེས་བསྡུས་དཔེ་ཚོགས།
R༠
དབྱར་མེད་ཅིང་། ཕྱི་མ་ཁས་བླངས་ནས་ཟླ་བ་གཉིས་མ་སོང་ན་
དབྱར་གྱི་དོན་མི་འགྲུབ་པའི་ཕྱིར། ཕྱི་མའི་ཟླ་བ་སྔ་མ་གཉིས་པོ་
དེའི་ཚེ་གནས་དང་འདོམ་ཀྱང་དབྱར་གཙོ་བོར་བྱའོ། །ཉེས་བྱས་
བཞི་ཚན་གཉིས་ལས་དང་བོ་ནི། དབྱར་ཕྱི་མའི་ཟླ་བ་སྔ་མ་གཉིས་
བསྲུང་བ་དང༌། གནས་ལ་བརྟེན་པ་འདོམ་ངེས་པའི་ཚེ་ན་གནས་
བླ་མ་ལ་བརྟེན་ན་སྒྲུབ་རྗེས་དགག་པ་དང་འགལ་བའི་ཉེས་བྱས་
གཅིག་དང་། དེའི་ཚེ་མཚམས་གཞན་ན་ཡོད་པའི་གནས་ཀྱི་བླ་མའི་
དྲུང་དུ་སོང་ནས་སྐྱ་རེངས་ཤར་གྱི་བར་བསྡད་ན་སྒྲུབ་རྗེས་སྒྲུབ་པ་
དང་འགལ་བའི་དབྱར་རལ་བའི་ཉེས་བྱས་གཅིག་དང་། དེ་གཉིས་
འདོམ་པར་ཕྱོགས་ཚེ་དབྱར་གྱི་གནས་དེར་བླ་མ་འབོད་དུ་ཡོད་བཞིན་
མི་འབོད་ན་ཉེས་བྱས་གཅིག་དང་། དེའི་ཚེ་བླ་མ་འབོད་དུ་ཡོད་
བཞིན་མ་བོས་པར་དབྱར་སྲུང་ཞིང་ཐོ་རངས་སྐྱ་རེངས་ཤར་ན་གནས་
མེད་ཀྱི་ཉེས་བྱས་སོ། །བཞི་ཚན་གཉིས་པ་ནི། དབྱར་སྔ་མའི་ཟླ་བ་
གཅིག་ ལྷག་པ་སྟེ་ཟླ་བ་བར་མའི་དབྱར་བསྲུང་བ་དང་གནས་ལ་་
བརྟེན་པ་འདོམ་པའི་ཚེ་ན་སྔ་མ་བཞིན་དུ་བཞི་སྟེ་སོ་གསུམ་ཡོད་པའི་
ཕྱིར། ཤ་སྦལ་སོགས་ཁ་ཅིག་ན་རེ། ཕྱི་མའི་དབྱར་ཁས་ལེན་དང་
གནས་འདོམ་ཚེ་དབྱར་ཕྱི་མ་ངེས་ཅན་དུ་བསྲུང་ངོ༌། །གཞན་དུ་མ་
བསྲུངས་ན་ལོ་དེར་གང་ཟག་དེའི་དབྱར་ཚུལ་གཏན་མེད་དུ་འགྱུར་
བའི་ཕྱིར། དབྱར་ཕྱི་མའི་ཟླ་བ་སྔ་མ་གཉིས་བསྲུང་དགོས་པ་དང༌
རྒྱུ་མཚན་མཚུངས་སོ་ལོ། ། དེ་མི་འཐད་དེ། །དམ་བཅའ་ལ་གནོད་
༠



。
to
༄༅། །རྗེ་ལྷ་མོའི་བློ་བཟང་ཚུལ་ཁྲིམས་རྒྱ་མཚོའི་འདུལ་བ། 347
བྱེད་གསུམ་དང༌། ། སྒྲུབ་བྱེད་མི་འཐད་ཚུལ་གཉིས་མཚོ་ཊཱིཀ་ལས་
གསུངས་པའི་ཕྱིར་ཏེ། ཁས་བླངས་ཟིན་ན་ལ་དེའི་དབྱར་གཙོ་ཡང་།
ཁས་མ་བླངས་པའི་སྔར་ནི་གནས་ལ་བརྟེན་པ་གཙོ་བའི་ཕྱིར་ན་མི་
མཚུངས་སོ། །ལུང་གཅིག་ལས་འཕྲོས་པར་མཁན་པོ་བཞི་གསུངས་ཏེ།
ཆོས་ཁོ་ནས་སློབ་མ་སྡུད་བའི་མཁན་པོ་དང་། ཟང་ཟིང་ཁོ་ནས་
སྡུད་བའི་མཁན་པོ་དང༌། ཆོས་དང་ཟང་ཟིང་གཉིས་ཀས་སློབ་མ་
སྡུད་བའི་མཁན་པོ་དང༌། དེ་གཉིས་ཀའི་སྡུད་བ་མིན་པའི་མཁན་
པོ་བཞི་ལས། དང་བོ་ཤེས་བར་བྱས་ཏེ་གནས་པར་བྱ་བ་དང་།
གཉིས་པ་བལྟས་ཏེ་འགྲོ་བ་དང་། གསུམ་པ་ནམ་འཚོའི་བར་དུ་
སྡོད་ཅིང་གནས་པར་བྱ་བ་དང་། བཞི་བ་བསྒོ་ཡང་མི་བལྟ་བར་
འགྲོ་བར་བྱ་བའོ། ། ཞེས་གསུངས་སོ། ། དེ་ལྟར་མཁན་སློབ་རྣམས་
ཀྱིས་རང་རང་གི་སློབ་བུ་ཆོས་དང་ཟང་ཟིང་གིས་བསྐྱངས་ཏེ་ལུང་
རྟོགས་ཀྱི་ཡོན་ཏན་ཆུའི་ནང་གི་པདྨ་བཞིན་དུ་གོང་ནས་གོང་ད་་་་
འཕེལ་བ་ལ་བརྩོན་པར་བྱའོ། །
སྨྲས་པ། སྐྱེ་འགྲོའི་བདེ་སྡུག་གར་གྱི་རྣམ་འགྱུར་ཉིད། །
འབྱོར་རྒུད་དབྱར་གྱི་ཉལ་འགྲོའི་རྒྱུན་ལ་ལྟ། །དགྲ་གཉེན་འགྱུར་བ་
བྱིས་པའི་རྩེད་འཇོའི་ཟླ། ། སྲིད་པའི་ཕུན་ཚོགས་རྨི་ལམ་རོལ་བར་
མཚུངས། །དམ་པ་ཕལ་ཆེར་ཞི་བའི་བདེ་ལ་གཞོལ། །ལེགས་བཤད་
ཚོགས་ནི་དབེན་པའི་རྒྱང་གླུ་བཞིན། ། མཁས་པའི་ཁྱུ་ཚོགས་ནམ་
ལངས་རྒྱུ་སྐར་དང༌། ། ཕན་བདེ་ལྟག་ཆུ་ཆད་པའི་རྫིང་བུ་འགྲན། །



348
༄༅། །གནའ་དཔེ་གཅེས་བསྡུས་དཔེ་ཚོགས།
ཀྱི་ཧུད་རྒྱལ་བསྟན་ཉི་མ་ནུབ་རིར་འཕོས། །བཤད་སྒྲུབ་དམར་འོད་
ཆགས་པའི་ལང་ཚོ་ཉམས། ། སྙིགས་མའི་མུན་པས་བླང་དོར་སྣང་བ་
སྒྲིབ། །བདེ་སྐྱིད་དུས་བཞིའི་མཐའ་ལ་མཛའ་བ་བསྟེན། །འོན་ཏང་
རྣམ་དག་ཁྲིམས་ཀྱི་རྩ་བ་བརྟན། ། ཐོས་བསམ་སྒོམ་པའི་ཡལ་གའི་
ཕྱོགས་རྫོགས་ཤིང༌། ། དོན་གཉིས་འབྲས་བཟང་གཡུར་དུ་སྨིན་པ་་
ཡི། །མཁས་པ་རྣམས་ནི་ཡོངས་འདུའི་འཁྲི་ཤིང་བཞིན། །ཆེས་ཟབ་
ཡངས་པའི་ཤེས་རབ་དམ་པས་བྱིན། །ལུང་རིགས་སྦྲང་ཆར་འཇོ་བ་
བརྩོན་པའི་མཐུ། ། སྡེབ་ལེགས་ཚིག་གི་སྦྱོར་བ་ ལྷན་སྐྱེས་ ཉིད། །
དཀའ་གནད་མདུད་རྒྱ་གྲོལ་བ་བླ་མའི་དྲིན། །འདིས་མཚོན་ལེགས་
བྱས་ཀློང་ཆེན་མ་ལུས་པ། ། ཡབ་རྗེའི་དགོངས་བཞེད་རྒྱ་མཚོ་དང་
འདྲེས་པས། །སྐྱེ་དགུའི་ཀུན་དཀྲིས་འདག་པའི་དཔལ་བྱིན་ཏེ། །སྐུ་
བཞིའི་འབྲས་བཟང་གཡུར་དུ་སྨིན་གྱུར་ཅིག། ཅེས་འདུལ་བ་རྒྱ་
མཚོའི་དཀའ་གནད་མདོར་བསྡུས་པ་ནོར་བུའི་འཕྲེང་བ་ཞེས་བྱ་བའི་
དགོངས་འགྲེལ་ཀུན་བཟང་ཞིང་གི་ཉི་མ་གཞན་ཕན་སྣང་བའི་མཛོད་
ཅེས་བྱ་བ་ལས་ གཞི་སྟོད་ཀྱི་སྐབས་རྫོགས་སོ། ། ། ། སརྦ་མངྒ་
ལཾ། །ཛ་ཡནྟུ། །



༄༅། །རྗེ་ལྷ་མོའི་བློ་བཟང་ཚུལ་ཁྲིམས་རྒྱ་མཚོའི་འདུལ་བ།
349
༄༅། །འདུལ་བ་རྒྱ་མཚོའི་དཀའ་གནད་མདོར་བསྡུས་པ་
ནོར་བུའི་ཕྲེང་བ་ཞེས་བྱ་བའི་དགོངས་འགྲེལ་
ཀུན་བཟང་ཞིང་གི་ཉི་མ་གཞན་ཕན་སྣང་
བའི་མཛོད་ཅེས་བྱ་བ་ལས་ཞུ་བ་
སྤྱིར་བསྟན་པ་བཞུགས་སོ། །
རྒྱུད་ལྔའི་འགྲོ་ལ་བརྩེ་བས་ཐུགས་བསྐྱེད་ཅིང༌། ། བྱ་དཀའི་་
རླབས་ཆེན་སྤྱོད་པའི་ཁུར་བཟུང་བས། ། སྐུ་བཞིའི་འབྲས་བཟང་་་་
གཡུར་དུ་སྨིན་པ་ཡི། །ཐུབ་དབང་སྨྲ་བའི་ཉི་མས་དགེ་ལེགས་སྩོལ། །
བློ་གྲོས་ཀུན་བཟང་ཞིང་གི་ཉིན་མོར་བྱེད། །འཇམ་དབྱངས་གཞོན་
ནུའི་ཡེ་ཤེས་ལ་འཁུ་བས། །ལུང་རྟོགས་བསྟན་པའི་སྦྲང་རྩིའི་རྒྱལ་
མཚན་ཚལ། །རྒྱས་མཛད་ཕྱོགས་ལས་རྣམ་པར་རྒྱལ་བས་སྐྱོངས། །
རྨད་བྱུང་བསྟན་པའི་བག་མ་མངོན་མཐོ་བར། །མཁྱེན་རབ་སྣང་བ་
དམ་པས་ཡོངས་བཟུང་བའི། །ཟབ་གསལ་རིན་ཆེན་སྒྲོན་མེ་སྟོང་
འབར་བ། ། མཁས་པའི་མཁས་པ་དེ་ལ་མགོས་ཕྱག་འཚལ། ། སྤྱིར་
བསྟན་གཞུང་བརྒྱའི་དགོངས་ཟབ་ན་ཀྲའི་གྲོང་། ། རྣམ་དཔྱོད་རི་ཡི་
དབང་བོས་བསྲུབས་པ་ལས། ། ལུང་རིགས་འོད་སྣང་ཟད་མི་ཤེས་
པའི་གཏེར། །ལེགས་བཤད་སྲིད་པའི་མིག་གཅིག་འདི་ན་སྤེལ། །
2



350 ༄༅ ། །གནའ་དཔེ་གཅེས་བསྡུས་དཔེ་ཚོགས།
དེ་ལ་འདིར་ཞུ་བ་སྤྱིར་བསྟན་པའི་དོན་འཆད་པ་ལ། སྤྱིའི་
དོན་དང༌། ཡན་ལག་གི་དོན་གཉིས། དང་བོ་ལ། གོ་རིམ་ལ་
རྩོད་པ་སྤོང་བ་དང་། རང་བཟོའི་ཉེས་པ་སྤོང་བ་དང་། སྤྱིར་
བསྟན་པའི་དགོས་བ་དང་། བསྡུས་དོན་དང་བཞི། དང་བོ་ནི།
ཤེས་བྱ་ཆོས་ཅན། སྤྱིར་བསྟན་རྣམ་འབྱེད་གཉིས་ཀྱི་ཕྱི་ནས་བསྟན་
པ་མི་འཐད་པར་ཐལ། རྣམ་འབྱེད་གཉིས་ལས་ཡི་གེ་ཉུང་བའི་ཕྱིར།
ཁྱབ་སྟེ། སྒྲའི་བསྟན་བཅོས་ལས། གཉིས་ལས་ཡི་གེ་རབ་ཉུང་
ངམ། །ཡང་ན་མཆོད་འོས་དང་བོར་སྦྱར། ། ཞེས་པས་སོ། ། ཞེ་ན།
དེ་ནི་རྒྱུ་མཚན་གཞན་མེད་པའི་དབང་དུ་བྱས་ལ། སྤྱིར་བསྟན་ནི་
རྣམ་འབྱེད་གཉིས་ཀྱི་ལྟུང་བ་རྣམས་ཀྱི་ཤན་ནམ་ཁྱད་པར་ཞིབ་ཏུ་
འཆད་བྱེད་ཡིན་པའི་ཕྱིར་ན་རྣམ་འབྱེད་ཀྱི་རྗེས་སུ་གསུངས་པ་འཐད་
དེ། རྣམ་འབྱེད་ཀྱི་རྗེས་སུ་དེའི་ཞིབ་ཆ་འཆད་པའི་ཞུ་བ་གསུངས་
པ་བཞིན་ནོ། །གཉིས་པ་ནི། ལུང་ལས་སྤྱིར་བསྟན་ཞེས་ལེའུ་ཟུར་
བ་ ཞིག་ མེད་ པའི་ ཕྱིར་ ན་ རང་ བཟོའི་ ཉེས་ པར་ འགྱུར་ རོ་ ཞེ་ ན།
རང་བཟོ་མ་ཡིན་ཏེ། མདོ་རེ་ལྔ་ལས། མི་ལ་དུད་འགྲོ་ཡང་ངོ༌། །
ཞེས་པ་དང༌། རྫས་བཀག་པ་བས་བཟང་བོ་ལ་ཡང་དེ་དང་ལྡན་པ་
ཉིད་ཡིན་ནོ། །ཞེས་པ་དང༌། འདྲ་བ་ལ་ཡང་ངོ༌། །ཞེས་པ་གསུམ་
རྣམ་འབྱེད་ལས་གསུངས་པ་བསྡུས་ཤིང་། ཡན་ལག་ཐམས་ཅད་
དང་དུ་བླང་དུ་རུང་བ་ཉིད་ནི་བསྟེན་པའི་ཕྱིར་མཐུ་དང་ལྡན་པ་ཉིད་
ཡིན་ནོ། །ཞེས་པའང་རྣམ་འབྱེད་ལས་བསྡུས་པར་རིན་འཕྲེང་ལས་



༄༅། །རྗེ་ལྷ་མོའི་བློ་བཟང་ཚུལ་ཁྲིམས་རྒྱ་མཚོའི་འདུལ་བ། 351
བཤད་དོ། ། རྫུ་འཕྲུལ་གྱི་ཆོས་ཅན་ཉིད་མ་ཡིན་པ་ནི་རེག་པ་མ་ཡིན་
པའི་ཡན་ལག་ཡིན་ནོ། །ཞེས་པ་འདུལ་བྱེད་ལས་བསྡུས་པར་བཤད་
དེ། མདོ་ལྷག་མ་རེ་གཅིག་ཞུ་བར་འབྱུང་བ་བསྡུས་ཤིང་། ཞིང་མ་
ཡིན་པ་ཉིད་ལ་ནི་ཉམས་སོ། ། ཞེས་པ་གཏམ་གྱི་གཞི་ལས། དགེ་
སློང་གི་ཉེས་པ་ཐུན་མོང་མིན་པ་སྡེ་བཞི་ཞེས་སོགས་ལས་ཀྱང་བསྡུས་
པར་མཚོ་ཊཱིཀ་ལས་གསུངས་པ་ལྟར་ལ། མདོར་བསྡུས་སྦྱར་བའི་
མདོ་རྣམས་ཕྲན་ཚེགས་ལས་ཀྱང་བསྡུས་པའི་ཕྱིར་རོ། །གསུམ་པ་ནི།
སྤྱིར་བསྟན་པ་འདི་ལ་ཁྱད་པར་གྱི་དགོས་པ་གསུམ་སྟེ། དང་བོ་ནི།
སྤྲུལ་མིན་ཏེ་རྫུ་འཕྲུལ་གྱི་ཆོས་ཅན་མ་ཡིན་པ་ནི་རེག་པ་མ་ཡིན་པའི་
ཡན་ལག་ཡིན་ནོ། །ཞེས་པས་རྫུ་འཕྲུལ་གྱི་ཆོས་ཅན་མིན་པ་འདུལ་
བྱེད་ལས་འཁྲིག་ཚིག་གི་བཞི་ལ་དངོས་སུ་གསུངས་པ་མི་ཚངས་སྤྱོད་
དང་། རེག་ཕམ། རེག་ལྷག་སྟེ་རེག་པ་ལས་གཞན་བུད་མེད་ལ་
བརྟེན་པ་ཉེར་གཉིས་མདོར་བསྡུས་སྦྱར་བས་མདོར་བསྡུས་རྟོགས་
པའི་དགོས་པ་ཅན་ནོ། ། གཉིས་པ་ནི། རྫུན་ཕམ་སོགས་མཐར་
ཐུག་དོན་གོ་དགོས་པ་སུམ་ཅུར་མཐར་ཐུག་དོན་གོ་བ་ཡན་ལག་ཏུ་
དགོས་ཞེས་ལུང་ལས་སོ་སོར་སྦྱར་བ་འདིར་རྣམ་པར་རིག་བྱེད་ལ་ནི་
དོན་གོ་བའོ་ཞེས་ཚིག་གཅིག་ཏུ་བསྡུས་པ་ལྟ་བུ་ཚིག་ཚོགས་བསྐྱུངས་
པའམ་ཉུང་བའི་དགོས་པ་ཅན་ནོ། །འདིར་རྫུན་སོགས་སུམ་ཅུ་ཞེས་
པ་མཚོ་ཊཱིཀ་དང༌། སྤྱིར་བསྟན་གཉིས་ཀྱི་ཚིག་ཟིན་ལྟར་ཡིན་གྱི།
མཚོ་ཊཱིཀ་གི་འོག་ཏུ་ཉེར་དགུ་དང་། རིན་ཕྲེང་ལས་སོ་གསུམ་དུ་



352 ༄༅། །གནའ་དཔེ་གཅེས་བསྡུས་དཔེ་ཚོགས།
མཛད་ཅིང་སྤྱིར་སོ་བཞི་ཡོད་ཚུལ་སོགས་འཆད་པར་འགྱུར་རོ། །
གསུམ་པ་ཚིག་ཚོགས་བསྐྱུངས་པ་དང་མདོར་བསྡུས་རྟོགས་པ་གཉིས་
ཀའི་དགོས་པ་ཅན་ནི། ཚིགས་སྔ་མར་སྦྱོར་བ་བྱས་པ་ལ་ཡང་ངོ༌། །
ཞེས་པས་བསླབ་ཚིགས་གཅིག་པ་ལྟུང་བའི་ཡན་ལག་ཏུ་དགོས་པར་རྫུ
ན་སོགས་བཞི་བཅུ་རྩ་གཉིས་ལ་མདོར་བསྡུས་སྦྱར་ཞིང་། དེ་ཡང་
རྫུན་ཕམ་བསྒོ་གྱུར་བཞི་འཆང་གཉིས། འབྲལ་དང་ཟླ་འཇོག་ཆོས་
སྟོན་འདོན། ། བདེན་སླ་བསླབ་ཚིགས་ཁྱད་གསོད་དང༌། ། ཕྱིས་་་
གནོན་རིམ་ལྷག་མ་བསྐོས་ནུབ། །འདུག་འགྲེང་སྤངས་སྟོབ་འདུས་ཟ་
དང༌། ། དུས་མིན་གསོག་འཇོག་བྱིན་མིན་ཟ། ། ཉལ་ཤོམ་འདུག་་་་
འགྲེང་ནུབ་ལྷག་ཉལ། ། སྡིག་ལྟ་ཁྲུས་བྱེད་ཆུ་ལ་རྩེ། །བུད་མེད་ཉལ་
འགྲོ་རྐུན་དང་འགྲོ། །མ་ལོན་མི་སྨྲ་དུས་མིན་འགྲོ། །གྲོང་རྒྱུ་ཕོ་བྲང་
དག་དོད་དང༌། ། སོར་བཤགས་ མཐའ་ གསུམ་ བཅས་ཞེ་གཉིས། །
ཞེས་པ་ལྟར་སོར་བཤགས་ཡན་གྱི་ཞེ་གཉིས་མ་གཏོགས་པ་ལ་དགེ་
སློང་ཕའི་རྣམ་འབྱེད་ཀྱི་ཞུ་བ་ལས་སོ་སོར་དངོས་སུ་སྦྱར་ཀྱང་འདིར་
ཚིག་གཅིག་ཏུ་བསྡུས་ཤིང་། ཞེ་གཉིས་པོ་དེ་ལ་ཡང་མདོར་བསྡུས་སྦྱ
ར་བ་དེའི་ཕྱིར་ཚིག་བསྐྱུངས་མདོར་བསྡུས་གཉིས་ཀ་ཚང་བ་ལྟ་བུ་སྟེ།
མཚོ་ཊཱིཀ་ལས། “དགེ་སློང་ཕའི་རྣམ་འབྱེད་ཀྱི་ཞུ་བ་ལས་སོ་སོར་
བཤགས་པ་ཡན་ཆད་ལྟུང་བ་སྡེ་བཞི་བོ་རྣམས་ཀྱི་སྐབས་སུ་རྫུན་སྨྲ་
ཕམ་པ་ལ་སོགས་པ་བཞི་བཅུ་རྩ་གཉིས་མ་གཏོགས་པ་ལ་བསླབ་
ཚིགས་གཅིག་པ་ཡན་ལག་ཏུ་དགོས་པར་རེ་རེ་ལ་རེ་རེ་གསུངས་ཀྱང་།



༄༅། །རྗེ་ལྷ་མོའི་བློ་བཟང་ཚུལ་ཁྲིམས་རྒྱ་མཚོའི་འདུལ་བ། 353
འདིར་ཚིག་གཅིག་ཏུ་བསྡུས་ཤིང་བཞི་བཅུ་རྩ་གཉིས་པོ་དེ་རྣམས་ལ་
ཡང་མདོར་བསྡུས་སྦྱར་ཏེ་སྤྱིར་གསུང ས་ པ་ལྟ་བུའོ། ། ཞེས་དང་།
རྨ་བྱའི་སྡོམ་ལས། རྫུན་སོགས་ཞེ་གཉིས་མ་གཏོགས་གཞན་རྣམས་
ལ། །བསླབ་ཚིགས་གཅིག་པར་ཚིགས་སྔར་ཞེས་པའི་མདོས། །ཚིག་
བསྐྱུངས་ཞེ་གཉིས་ལ་ཡང་མདོར་བསྡུས་སྦྱར། །ཞེས་སོགས་གསུངས་
ཤིང༌། བདག་གི་བླ་མ་རིན་པོ་ཆེ་ནས་ཀྱང་དེ་ལྟར་གསུངས་སོ། །
མཚོ་ཊཱིཀ་ལས་ཞེ་ལྔ་གསུངས་པ་སྲིན་བལ་སོགས་གསུམ་བསྣན་པའི་
དབང་དུ་བྱས་པས་མི་འགལ་ལ། གཞན་ཡང་དམ་པ་འགའ་ཞིག་
གིས་ཀུན་མཁྱེན་རིན་པོ་ཆེ་སྤྱིར་བསྟན་དང་སྡོམ་ཚིག་གི་ཚིག་ཟིན་
ལྟར་བསླབ་ཚིགས་གཅིག་པ། མི་ཚངས་སྤྱོད་དང་རྫུན་ཕམ་འབྱིན་
སོགས་བཞི། །གཞི་མེད་བག་ཙམ་བསྒོ་གྱུར་བཞི་འཆང་དང༌། ། ཟླ་
འཇོག་བལ་ཁུར་ལྷུང་འཆང་བརྟད་བྱུང་དང༌། །དགོན་འབྲལ་གསོག་
འཇོག་དང་ནི་ཉི་ཤུའོ། །ཞེས་པ་ལྟར། །རྫུན་སོགས་བཅུ་ཚན་གཉིས་
པོ་འདི་མ་གཏོགས་པ་རྐུ་ཕམ་སོགས་སྤང་ལྟུང་ཡན་གྱི་ལྟུང་བ་གཞན་
རྣམས་ལ་ཞུ་ཆུང་ལས་སོ་སོར་དངོས་སུ་སྦྱར་ཀྱང་འདིར་ཚིག་གཅིག་
ཏུ་བསྡུས་ཤིང་སྔར་གྱི་ཉི་ཤུ་ལ་ཡང་མདོར་བསྡུས་སྦྱར་ཞེས་ཞུ་ཆུང་གི་
གསུངས་ཚུལ་དང་སྦྱར་ཞིང༌། མཚོ་ཊཱིཀ་གི་ཞེ་གཉིས་ཞུ་ཆེན་གྱི་
གསུངས་ཚུལ་ལ་སྦྱར་ན་རུང་བར་གསུངས་པ་སོགས་ལ་ཚིམ་མི་སླ་
བར་དཔྱོད་ཅིག །
བཞི་ བ་སྤྱིར་བསྟན་གྱི་བསྡུས་དོན་ལ། མ ཐ འ་དག་སྤྱིར་་



354
༄༅། །གནའ་དཔེ་གཅེས་བསྡུས་དཔེ་ཚོགས།
བསྟན་དང་། ཕལ་ཆེར་སྤྱིར་བསྟན་དང༌། ཞར་བྱུང་སྤྱིར་བསྟན་
གྱི་མདོ་གསུམ་ལས། །དང་བོ་ནི། མདོ་རེ་ལྔའི་དང་བོ་ཉམས་པ་
དང་མ་ཆགས་པ་གཉིས་ལྟུང་བ་ལ་སྦྱོར་ན་ཉེས་བྱས་སོ། །ཞེས་པ་ལྟ་
བུའོ། །བསླབ་པ་བྱིན་པ་ནི་འདྲ་བ་ཉིད་དོ། །ཞེས་པ་ལྟ་བུ་གཉིས་པ་
འོ། །བསླབ་བྱིན་སྤྱིར་ལས་ཀྱི་ཁ་སྐོང་དུ་འོས་པ་མིན་པའི་ཕྱིར་ན་རྣམ་
དག་ཚོགས་པའི་ལས་ལ་འདུན་པ་ཕྱིར་བསྒྱུར་དང་། དེའི་ལས་ཀྱི་
གནས་ནས་མི་སྨྲ་བར་འགྲོ་བ་ལ་ལྟུང་བྱེད་དངོས་གཞི་འབྱུང་བ་མེད་
དེ། བསླབ་བྱིན་འབའ་ཞིག་ཚོགས་པའི་སྐབས་མ་གཏོགས་སོ། །
གཞན་སྡོམ་བསྡུས་ཀྱི་ལྟུང་བ་ཕལ་ཆེར་བསྐྱེད་པའི་རྟེན་ལ་རྣམ་དག་
དང་། འདྲ་བར་བསྟན་པས་ཕལ་ཆེར་སྤྱིར་བསྟན་དུ་བཞག་གོ།
ཤ་མིས་བསླབ་བྱིན་ལ་དབྱེན་གྱི་ལྷག་མ་མི་སྐྱེད་ཅེས་ཟེར་བ་མི་འཐད་
པར་ མ ཚོ་ ཊཱི ཀ་ ལས། དགེ་འདུན་ གྱི་ དབྱེ ན་ ཆ ག ས་ པ་ དང་།
དབྱེན་གྱི་མཚམས་མེད་བསྐྱེད་པ་ལ་བྱེད་པ་བོ་ཁ་སྐོང་བར་འོས་པ་
དགོས་ཀྱང་། དབྱེན་བྱེད་པའི་ལྷག་མ་བསྐྱེད་པ་ལ་མི་དགོས་པར་
ཞུ་བའི་ལུང་གིས་བསྒྲུབས་ནས་གསུང ས་སོ། །བསླབ་བྱིན་ལ་དགྲ་
བཅོམ་མེད་ཕྱིར་དགྲ་བཅོམ་བདེན་སྨྲའི་ལྟུང་བ་མེད་ཀྱང་། བདེན་
སྨྲ་ཙམ་ནི་ཡོད་དེ། ཉིས་བརྒྱ་ང་གསུམ་ལ་རང་བཞིན་གྱི་ཁ་ན་མ་ཐོ་
བ་ཡོད་པར་གསུངས་པའི་ཕྱིར། གསུམ་པ་སྤྱིར་བསྟན་གྱི་ཞར་ལ་
བྱུང་བས་སྤྱིར་བསྟན་གྱི་མདོར་བཞག་པ་ནི། རྩ་བར། མགུ་བ་
དང་ནི་དོན་མེད་པ་ཉིད་དོ། །ཞེས་དང་། གག་ཚིལ་བྱེད་པ་ལ་ཡང་



༄༅། །རྗེ་ལྷ་མོའི་བློ་བཟང་ཚུལ་ཁྲིམས་རྒྱ་མཚོའི་འདུལ་བ། 355
ངོ༌། ། ཞེས་དང༌། སེན་མོ་དང་སོ་དང་ ཤ་མེད་པའི་རུས་པ་དང་
ཞེས་སོགས་ཀྱི་མདོ་དང་། རེག་པར་བྱ་བ་ཉིད་ནི་མ་ཉམས་པའོ། །
ཞེས་དང་། ཡང་དག་པར་ལེན་པར་བྱེད་པ་དག་ལ་ནི་དེར་མ་ཟད་
དོ། །དེ་ནི་སྣོད་ཉིད་ཡིན་ནོ། །ཞེས་སོགས་མདོ་དྲུག་པོ་དེ་ཡིན་པའི་
ཕྱིར། གཉིས་པ་ཡན་ལག་གི་དོན་ལ་རྟེན་སོགས་ལྔར་བཤད་པ་
དང༌། ཚན་ཚན་གྱི་ཡན་ལག་བྱེ་བྲག་ཏུ་བཤད་པ་གཉིས། །དང་
བོར་རྟེན་གྱི་ཡན་ལག་དང་། ཡུལ་གྱི་ཡན་ལག་དང་། ལྟུང་བ་ཐ་
དད་པའི་རྒྱུ་སེལ་བ་དང་བཅས་པ་དང༌། བསམ་པའི་ཡན་ལག་
ཞར་བྱུང་དང་བཅས་པ་དང་། ཡན་ལག་གི་སེལ་བ་དང་ལྔ། - དེའི་
དང་བོར་བསླབ་པའི་ཡན་ལག་གི་ཁྱད་པར་དང་། བསམ་པའི་ཡན་
ལག་སེལ་བ་དང་བཅས་པ་དང་། ཚིགས་ཀྱི་ཡན་ལག་ཞར་བྱུང་
དང་བཅས་པ་དང་། མཚན་གྱི་ཡན་ལག་ཞར་བྱུང་དང་བཅས་པ་
བཞི། །དེའི་དང་བོར་དངོས་དང་ཞར་བྱུང་གཉིས། །དང་བོ་དངོས་
ལ་ཡང་། ཉམས་པ་དང་མ་ཆགས་པ་གཉིས་ལ་ཅིར་འགྱུར་དང་།
མ་རྫོགས་པ་གསུམ་ལ་ཅིར་འགྱུར་དང་། བསླབ་བྱིན་ལ་ཅིར་འགྱུར་
གསུམ་མོ། །དང་བོ་སྟོན་པར། ཉམས་པ་དང་མ་ཆགས་པ་གཉིས་
ལྟུང་བ་ལ་སྦྱོར་ན་ཉེས་བྱས་སོ། །ཞེས་བྱུང་། སྐབས་འདིའི་ཉམས་
ཚུལ་སོགས་བྱེ་སྨྲ་ལྟར་བཤད་པས་དེའི་དབང་དུ་བྱས་ན་ཉམས་པ་ལ་
སྡོམ་པ་ཡོད་པས་ལྟུང་བ་སྡེ་ལྔ་རྫོགས་པར་སྐྱེད་དམ་ཞེ་ན། དེ་ལྟུང་
བ་སྡེ་ལྔ་བོ་གང་གི་གཞི་ལ་སྦྱོར་བའམ་ཞུགས་ཀྱང་ཉེས་བྱས་ཙམ་ལས་



356
༄༅། །གནའ་དཔེ་གཅེས་བསྡུས་དཔེ་ཚོགས།
མི་སྐྱེད་ཅེས་དགག་སྒྲས་བསྟན་ལ། སྡོམ་པ་བླངས་ཀྱང་མ་ཆགས་པ་
ལ་སྡོམ་པ་མ་སྐྱེས་པས་སྡེ་ལྔའི་གཞི་ལ་ཞུགས་ཀྱང་ཉེས་པ་མེད་དམ་ཞེ་
ན། དེ་ལ་སྡོམ་པ་མ་ཆགས་ན་ཡང་ཁས་བླངས་དང་འགལ་བའི་
ཉེས་བྱས་ཙམ་ཞིག་བསྐྱེད་ཅེས་བསྒྲུབ་པའི་སྒྲས་བསྟན་ཏོ། །གང་
གིས་ཉམས་ན་དངོས་བསྟན་ཐུན་མོང་བའི་ཕམ་པ་འཆབ་བཅས་ཀྱིས་
ཉམས་པ་ཡིན་ཏེ། ཊཱིཀྐ་ལས། དེའི་ཕྱིར་ཉོན་མོངས་པ་རྣམས་
ཀྱིས་ཕམ་པར་བྱས་པ་ནི་ཞེས་སོགས་གསུངས་པའི་ཕྱིར། གང་ལས་
ཉམས་ན་བསྙེན་རྫོགས་རྣམ་དག་གི་དགོས་པ་དྲུག་སྒྲུབ་ནུས་ལས་
ཉམས་པའི་ཕྱིར་ཏེ། ཊཱིཀྐ་ལས། དགེ་སློང་གི་དངོས་པོ་ཡོངས་སུ་
དག་པ་ལས། ཞེས་སོ། །ཇི་ལྟར་ན་སླར་གསོ་མི་རུང་བའི་ཚུལ་གྱིས་
ཉམས་པ་ སྟེ། ཊཱིཀྐ་ལས། ཕྱིར་བཅོས་སུ་མི་རུང་བ་ཉིད་ཀྱིས་
ཉམས་པ་ཡིན་ནོ། ། ཞེས་སོ། ། འདི་འཆབ་བཅས་དང་འཆབ་མེད་
བསླབ་བྱིན་དང་སྦྱར་ནས་བསྟན་ཚུལ་ཤེས་དགོས། དེ་གཉིས་ལ་
ཉེས་བྱས་ཙམ་ལས་མི་སྐྱེད་པའི་ཤེས་བྱེད་ཊཱིཀྐར་ཞུ་བ་དྲངས་པ་ལས།
སྔར་ལྟུང་བ་བྱུང་བ་དང༌། རྐུ་ཐབས་སུ་གནས་པ་དང་། དང་བོ་
འཁྲུགས་པ་དང༌། མ་ནིང་དང༌། དགེ་སློང་མ་སུན་ཕྱུང་བས་
ཉམས་པར་བྱས་པ་ལ་ནི་ཉེས་བྱས་སུ་འགྱུར་རོ། །ཞེས་གསུངས་སོ། །
ཕམ་པ་འཆབ་བཅས་ཀྱིས་སྡོམ་པ་གཏོང་ཟེར་ན། དེ་ལྟར་ན་ཐུན་
མོང་མ་ཡིན་པའི་ཕམ་པས་ཀྱང་སྡོམ་པ་གཏོང་བར་འགྱུར་ལ། དེ་
ལྟར་ན་ཐུན་མོང་མ་ཡིན་པའི་ཕམ་པ་བྱུང་བའི་དགེ་སློང་མ་མཚན་
。
。
。
。



༄༅། །རྗེ་ལྷ་མོའི་བློ་བཟང་ཚུལ་ཁྲིམས་རྒྱ་མཚོའི་འདུལ་བ། 357
གྱུར་པ་ན་དགེ་སློང་ཕ་ཡིན་པ་མི་འཐད་དགོས་པའི་ཕྱིར་ཞེས་བློ་གྲོས་
ལེགས་བཟང་གི་རིན་འཕྲེང་དགོངས་རྒྱན་ལས་སོ། །སྲོག་གཅོད་ཕམ་
པ་འཆབ་བཅས་ཀྱིས་ཉམས་པའི་རྒྱུད་ལ་སྲོག་གཅོད་སྤོང་བའི་དགོས་
པ་སྒྲུབ་ནུས་ཀྱི་སྡོམ་པ་མེད་ཀྱང་། མ་བྱིན་ལེན་སོགས་སྤོང་བའི་
དགོས་པ་སྒྲུབ་ནུས་ཀྱི་སྡོམ་པ་ཡོད་ཟེར་ན་མི་འཐད་དེ། དེ་ལྟར་ན་
སྡོམ་པ་མ་ཚང་བའི་དགེ་ཚུལ་སློང་ཡོད་པར་ཐལ་བའི་ཕྱིར། བྱེ་
སྨྲས་ཕམ་པས་སྡོམ་པ་མི་གཏོང་བའི་སྒྲུབ་བྱེད་ལྔ་བཀོད་དེ། ཚུལ་
ཁྲིམས་འཆལ་བའི་དགེ་སློང་གིས་དགེ་སློང་མར་ཆོས་སྟོན་ན་དགེ་སློང་
རང་ཉིད་ལ་སྟོན་པའི་ལྟུང་བྱེད་འབྱུང་བར་རྣམ་འབྱེད་ལས་གསུངས་
པ་དང༌། ཞུ་བ་ལས། གཅིག་ལ་ཕམ་པར་འགྱུར་བ་བཞི་འབྱུང་
ཞེས་ གང་ ཟག་ གཅིག་ལ་ ཕ མ་བ་བཞི་འབྱུ ང་བར་བཤད་པ་དང༌།
ཞུ་བ་ལས། དགེ་སློང་རང་ཉིད་ན་རེ། བདག་གིས་མི་ཚངས་པར་
སྤྱོད་པ་བྱས་སོ་ཟེར་བ་ལ། དེ་ལ་དགེ་སློང་གཞན་ཞིག་གིས་གསུམ་
པོ་གཞན་དག་གིས་ སྐུར་ན་སྐུར་བ་འདེབས་པའི་དགེ་འདུན་ ལྷག་
མའོ། ། ཞེས་གཞན་ལ་གཞི་མེད་ལྷག་མ་བསྐྱེད་པར་བཤད་པའི་ཕྱིར་
དང་། ཕྲན་ཚེགས་ལས། གང་གི་ཚེ་ཟག་པ་ཟད་པ་དེའི་ཚེ་སྔོན་
གྱི་གྲལ་དུ་འདུག་པར་བྱའོ། ། ཞེས་བསླབ་བྱིན་གྱིས་དགྲ་བཅོམ་ཐོབ་
ཚེ་རང་གྲལ་དུ་འགྲོ་བར་གསུངས་ཤིང་། ལུང་གཞི་ལས། ཕམ་
པའི་ཉེས་པ་བྱུང་ལ། དེས་བསླབ་པ་ཕུལ་ཏེ་བབ་པ་ན་ཞེས་དེ་ལ་
བསླབ་པ་འབུལ་རྒྱུ་ཡོད་པར་གསུངས་པའི་ཕྱི ར་ཞེས་སྒྲུབ་བྱེད་ལྔ་
ལ་
ཙ 。



358
༄༅། །གནའ་དཔེ་གཅེས་བསྡུས་དཔེ་ཚོགས།
བཀོད་པའི་དང་བོ་བཞི་ནི་བྱེ་བྲག་སྨྲ་བ་རྣམས་ཀྱིས་གསུངས་པ་སྟེ་
ཞེས་འོད་ལྡན་དུ་བཀོད་ལ། ཐ་མ་ཕྱིས་ཀྱི་འདུལ་འཛིན་དག་གིས་
བཀོད་དོ། ། བྱེ་སྨྲས་སྒྲུབ་བྱེད་བཀོད་པའི་ལན་འདེབས་ཚུལ་སྔར་
བཤད་ཟིན་ཅིང་། འདུལ་བ་རང་ལུགས་ལྟར་ན་ཉམས་པ་དགག་
སྒྲས་བསྟན་ཚུལ་ནི། དེས་སྡོམ་པ་བླངས་ཟིན་པས་སྡེ་ལྔ་རྫོགས་པར་
བསྐྱེད་དམ་ཞེ་ན། ཉེས་བྱས་ལས་མི་སྐྱེད་ཅེས་བཤད་དགོས་ཤིང་།
འཆབ་མེད་ཀྱི་ཕམ་པ་བྱུང་བ་ཆོས་ཅན། སྡོམ་པ་གཏོང་བར་ཐལ།
ཕམ་པ་བྱུང་བའི་ཕྱིར་ན་ཡོན་ཏན་འོད་དང་དབྱིག་གཉེན་གྲུབ་མཐའ་
གོང་མ་འདུལ་བ་རང་ལུགས་རྣམས་ལ་འདོད་ཅིང་། བྱེ་སྨྲ་ལྟར་ན་
ཁྱབ་པ་མ་གྲུབ། མདོ་སྡེ་བ་ལྟར་ན་རྟགས་མ་གྲུབ་བོ། །བྱེ་སྨྲ་དང་
མདོ་སྡེ་བས་བསླབ་པ་སྦྱིན་རུང༌། བསླབ་པ་བྱིན་པ་ནི་འདྲ་བ་ཉིད་
དོ། ། ཞེས་པས་བསྟན་པར་འདོད་ཀྱང་། རང་ལུགས་ཉམས་པ་་
དང་ཞེས་སོགས་མདོ་དང་བོས་བསྟན་ཏོ། ། མདོ་འདིས་སྡོམ་བསྡུས་
ཀྱི་ལྟུང་བ་ཐམས་ཅད་ཀྱི་གཞི་ལ་ཞུགས་ན་ཉེས་བྱས་སུ་བསྟན་པས་
མཐའ་དག་སྤྱིར་བསྟན་ཡིན་ལ། དེ་ལྟར་ན་ཕའི་འབྲལ་སྤང་དང་
དགོན་འབྲལ་གཉིས་དང་དགེ་སློང་མ་ཉམས་པ་དང་མ་ཆགས་པ་
བསླབ་པ་ལ་བསླབས་པ་བསྙེན་རྫོགས་མི་བྱེད་པ་དང༌། ལྕི་ཆོས་
ལས་འདས་པའི་ལྟུང་བྱེད་ཐོག་མཐའ་གཉིས་ཀྱི་གཞི་ལ་ཞུགས་ན་ཉེས་
བྱས་སུ་འགྱུར་དགོས་ལ། སྔ་མ་གཉིས་ལ་ཆོས་གོས་བྱིན་རླབས་ཅན་
མེད་པས་དེ་དང་འབྲལ་བའི་གཞི་ལ་ཞུགས་རྒྱུ་མེད་ལ། བསྙེན་



༄༅། །རྗེ་ལྷ་མོའི་བློ་བཟང་ཚུལ་ཁྲིམས་རྒྱ་མཚོའི་འདུལ་བ། 359
རྫོགས་བྱས་ན་ཉེས་པ་དང་། དགེ་འདུན་དང་ལྷན་ཅིག་ཆོས་དང་
ཟང་ཟིང་ལ་ལོངས་སྤྱད་ན་ཉེས་པ་ཡོད་པའི་ཕྱིར་ཞེ་ན་དཔྱད། ཞུ་
བ་ལས་སྡེ་རེ་རེ་ལ་གསུངས་པ་བསྡུས་པས་ཚིག་ཚོགས་བསྐྱུངས་པ་
དང་། སྡོམ་བསྡུས་ཀྱི་ཉེས་བྱས་རྣམས་དང༌། མ་རྫོགས་པ་གསུམ་
གྱི་ཉམས་པ་དང་མ་ཆགས་པ་གཉིས་ལ་རང་རང་གི་བླངས་འདས་ཀྱི་
དངོས་གཞི་མི་འབྱུང་བར་ཉེས་བྱས་ཙམ་འབྱུང་བ་མདོར་བསྡུས་སྦྱར་
ཀྱང་། དགོས་པ་གསུམ་གྱི་མདོར་བསྡུས་རྟོགས་པའི་དགོས་པ་ཅན་
མིན་ཏེ། དེ་ལ་སྡེ་བ་དང་བོ་བཞིའི་ཉེས་པ་དང་། ཚིགས་ཚོགས་
བསྐྱུངས་པ་ལ་དེ་འདྲའི་ཉེས་པ་གསུམ་ཡན་ཆད་ལ་སྦྱར་དགོས་པའི་
ཕྱིར་དང་། ཉེས་བྱས་དང་མ་རྫོགས་པ་གསུམ་ལ་མདོར་བསྡུས་སྦྱར་
བ་ཕལ་ཆེར་ལ་ཡོད་པའི་ཕྱིར། རང་འགྲེལ། ཊིཀཾ། བམ་ལྔ་
སོགས་སུ་མདོ་འདི་བྱེ་སྨྲའི་ལུགས་ལྟར་བཀྲལ་བ་ནི། སྤྱིར་བསྟན་གྱི་
མདོ་རྣམས་ཀྱིས་སྡེ་བ་གསུམ་གས་འདོད་པའི་ཐུན་མོང་གི་ཡན་ལག་
སྟོན་ཅིང་། འདིའི་ཉམས་ཚུལ་གསུམ་ཀ་མི་འདྲ་བ་དང་ཁྱད་པར་
རང་ལུགས་ཀྱིས་གཞལ་ན་བྱེ་སྨྲས་འདི་མཐའ་དག་སྤྱིར་བསྟན་དུ་
འཇོག་ཚུལ་དཀའ་བས་འཆབ་བཅས་ཀྱི་ཕམ་པས་སྡོམ་པ་མི་གཏོང་
བར་འདོད་ན། འཆབ་བཅས་ཕམ་པ་བྱུང་བའི་རྒྱུད་ལ་སྡོམ་པ་ཡོད་
དགོས་པས་མདོ་འདིས་ཉེས་བྱས་ཙམ་དུ་གསུངས་པ་ལྟུང་བ་མཐའ་
དག་ལ་སྤྱིར་བསྟན་པ་ག་ལ་ཡིན་ཏེ། དེའི་རྒྱུད་ལ་བསྙེན་རྫོགས་ཀྱི་
སྡོམ་པ་ཡོད་ན་སྡེ་ལྔའི་གཞི་ལ་ཞུགས་ཚེ་ལྟུང་བ་དེ་དང་དེ་དངོས་



360 ༄༅ ། །གནའ་དཔེ་གཅེས་བསྡུས་དཔེ་ཚོགས།
འབྱུང་དགོས་པའི་ཕྱིར་ཞེ་ན། སྡོམ་པ་ཡོད་ཀྱང་དགོས་པ་སྒྲུབ་ནུས་
ལས་ཉམས་པས་ཉེས་བྱས་སུ་གསུངས་ཞེས་པའི་འགལ་སྤོང་བྱེད་ཚུལ་
ཤེས་པའི་ཆེད་ཡིན་ནོ། །རིན་ཕྲེང་ལྟར་སོ་ཤོར་དུ་འདོད་པའི་བོད་ཁ་
ཅིག་ག སོ་ཕམ་བྱུང་བས་སྲོག་གཅོད་སྡེར་གཏོགས་བཅས་གང་ལ་
ཞུགས་ཀྱང་ཉེས་བྱས་ལས་མི་འབྱུང་བ་ལ་དགོངས་སོ་ལོ། །གཉིས་པ་
མ་རྫོགས་པ་ལ་ཅིར་འགྱུར་ནི། བསྙེན་པར་མ་རྫོགས་ཤིང་རབ་ཏུ་
བྱུང་བའི་བླངས་པ་ལས་འདས་པ་ལ་ཡང་ངོ་། ། དེའི་ཕྱོགས་དང་
མཐུན་པ་ལ་ནི་ཡིད་ཀྱིའོ། །ཞེས་བྱུང་། འདི་ལ་བླངས་འདས་ལ་
ཅིར་འགྱུར་དང༌། ཕྱོགས་མཐུན་ལ་ཅིར་འགྱུར་གཉིས། དང་བོ་
ནི། སྡེ་ལྔ་རྫོགས་པར་སྐྱེད་པ་ལ་བསྙེན་རྫོགས་ཀྱི་སྡོམ་པ་གསོ་རུང་
ཡན་ཆད་དང་ལྡན་པ་དགོས་ཏེ། བར་མའི་བླངས་འདས་གསུམ་
དང་། དེའི་སྟེང་དུ་དགེ་ཚུལ་ཕ་མ་ལ་དངོས་བླངས་བཅུ་སྟེ་བཅུ་
གསུམ། དེའི་སྟེང་དུ་རྩ་བའི་ཆོས་དྲུག་རྗེས་མཐུན་ཆོས་དྲུག་སྟེ་བཅུ་
གཉིས་བསྣན་པས་ཉེར་ལྔ་དགེ་སློབ་མ་ལ་བཞག་པ་རྣམས་ལ་བཤགས་
བྱའི་ཉེས་བྱས་ཙམ་ལས་མི་འབྱུང་ལ། བླངས་འདས་དེ་རྣམས་ཀྱི་
ཕྱོགས་མཐུན་རྣམས་ལ་ཡིད་ཀྱིས་བསྡམ་བྱའི་ཉེས་བྱས་ལས་མི་འབྱུང་
བའི་ཕྱིར་ཞེས་པའི་དོན་ནོ། །འདི་གཉིས་བདེ་ལེགས་ཉི་མས་མཐའ་
དག་སྤྱིར་བསྟན་དུ་གསུངས་ཀྱང་མཚོ་ཊཱིཀ་ལས་མདོ་དང་བོ་ཞུ་བ་
ལས་གནང་བ་དང་ཕྱོགས་མཐུན་རྣམས་མ་གཏོགས་སྡེ་བཞི་བོ་ཐམས་
ཅད་ཀྱི་སྐབས་སུ་གསུངས་པ་བསྡུས་པ་ དང༌། གཉིས་པ་ཕྱོགས་་



༄༅། །རྗེ་ལྷ་མོའི་བློ་བཟང་ཚུལ་ཁྲིམས་རྒྱ་མཚོའི་འདུལ་བ།
361
མཐུན་ཀུན་གྱི་སྐབས་སུ་གསུངས་པ་བསྡུས་པར་གསུངས་པས་སྔ་མ་
སྤྱིར་བསྟན་གསུམ་པོ་གང་ཡང་མིན་ལ། ཕྱི་མ་ཕལ་ཆེར་སྤྱིར་བསྟན་
དང༌། གཉིས་ཀ་ཚིག་ཚོགས་བསྐྱུངས་པ་ཁོ་ནར་གསུངས་པ་ལྟར་
རོ། །ཀུན་དགའ་བོའི་མཁན་བུ་བྲི་ཛིའི་བུ་ལ་ཉིས་བརྒྱ་ང་གསུམ་བསླ
བ་པ་གསུམ་དུ་བསྡུས་ནས་བསྟན་པ་བཞིན་དུ། མང་བོ་བསྲུང་མི་
ནུས་སྙམ་པའི་ཞུམ་པ་སྤང་ཆེད་དགེ་ཚུལ་གྱི་བླང་འདས་བཅུར་བསྡུས་
ཀྱང་། དེ་སོ་སོར་ཕྱེ་ན་སྡོམ་ལྟར་རྩ་བ་བཞིའི་སྲོག་གཅོད་ལ་མིའམ་
མིར་ཆགས་གསོད་པའི་ཕམ་འདྲ་གཅིག་དང༌། དུད་འགྲོ་འདེབས་
སྤྱོད་གསོད་གསུམ་སྟེ་བཞི། མ་བྱིན་ལེན་དང་མི་ཚངས་སྤྱོད་ཀྱི་ཕམ་
འདྲ་གཉིས་དང་། རྫུན་ལ་ཕམ་འདྲའི་རྫུན་གཅིག་དང༌། གཞི་
མེད་དང་བག་ཙམ་དང༌། དགེ་འདུན་དབྱེན་དང་། དེ་རྗེས་
ཕྱོགས་དང་། ཁྱིམ་སུན་འབྱིན་དང་། ཤེས་བཞིན་གྱི་རྫུན་དང་།
བཤེས་ངོར་བྱེད་པ་དང་། འཕྱ་བ་དང་། ཟས་ཅུང་ཕྱིར་སྟོན་
དང་། ལྷག་ མའི་ སྐུར་ འདེབས་ དང༌། བསླབ་ པ་ སྤོང་ བ།
འབྲས་ཆན་འགེབས་པ་སྟེ་རྫུན་བཅུ་གསུམ་དང་། ཡན་ལག་དྲུག་
ལས་ ཆང་ དང༌། གར་ སོགས་ ལ་ གླུ་ གར་ རོལ་ མོ་ གསུམ་ དང༌།
འཕྲེང་སོགས་ལ་འཕྲེང་བ་བྱུག་པ་རྒྱན་ཁ་དོག་བཞི་དང༌། ཁྲི་སྟན་
ཆེ་མཐོ་བཞི་དང༌། ཕྱི་དྲོའི་ཁ་ཟས་དང༌། གསེར་དངུལ་ལེན་པ་
སྟེ་དགེ་ཚུལ་སྐབས་ཀྱི་བླངས་འདས་སོ་གསུམ་དང༌། ཁྱིམ་པའི་་
རྟགས་སྤོང་བ་དང༌། རབ་བྱུང་གི་རྟགས་ལེན་པ་དང་། མཁན་



362 ༄༅ ། །གནའ་དཔེ་གཅེས་བསྡུས་དཔེ་ཚོགས།
པོར་གསོལ་བ་བཏབ་པ་ལས་ཉམས་པ་གསུམ་མཁན་པོ་ལས་དངོས་སུ་
བླངས་པ་ལས་འདས་པ་སྟེ་སོ་དྲུག་ཡོད་ལ། དེར་མ་འདུས་པའི་
བླངས་འདས་མི་དང་དུད་འགྲོ་ལས་གཞན་གསོད་པ། དེ་རྣམས་ལ་
རྐུ་བ་སོགས་དང་། ཕྱོགས་མཐུན་གསེར་དངུལ་སློང་བ་གནས་་་་
དབྱུང་མཚན་མི་མཐུན་པ་དང་ལྷན་ཅིག་ཉལ་བ་སོགས་བཤགས་བྱ་
མང་ངོ༌། །རིན་འཕྲེང་ལས་སོ་དྲུག་གི་འཕྲེང་རྒྱུན་གཉིས་གཅིག་དང་།
ཁྲི་སྟན་ཆེ་མཐོ་གཉིས་བྱས་ནས་སོ་གསུམ་དང༌། མཚོ་ཊཱིཀ་ཏུ་སོ་
གསུམ་པོ་དེའི་སྟེང་དུ་ཙུག་ཙུག་སོགས་བཞི་ལ་འདུ་ཤེས་བསྒྱུར་བའི་
རྫུན་བཞི་བཞག་ནས་སོ་བདུན་དུ་མཛད་པ་དབྱེ་བསྡུ་ཙམ་ཡིན་པས་
མི་འགལ་ལ། རྣམ་རྒྱལ་གསེར་མདོག་ཏུ་གླུ་བཞག་ནས་ད་གདོད་
བགྲང་བ་འདུལ་འཛིན་གྱི་སྡོམ་དང་འགལ་ཞིང༌། ད་གདོད་རྫུན་མ་
ཡིན་པའི་ཕྱིར་མི་འཐད་དོ། །དགེ་སློང་ལ་སྲོག་གཅོད་བཞིའི་དང་བོ་
མི་ཚངས་སྤྱོད་དང་མ་བྱིན་ལེན་གསུམ་ཕམ་པ་མིན་པ་དང་། སྲོག་
གཅོད་ཕྱི་མ་གསུམ་ལྟུང་བྱེད་དང་། མི་ཆོས་བླ་མ་སྨྲ་བ་ཕམ་པ་དང་།
གཞི་མེད་སོགས་ལྔ་ལྷག་མ་དང༌། རྫུན་སོགས་དྲུག་ལྟུང་བྱེད་དང་།
འབྲས་ཆེན་འགེབས་པ་ཉེས་བྱས་དང༌། གླུ་ནས་འཕྲེང་བའི་བར་
བདུན་ལོངས་པ་གཞིར་གཏོགས་ཀྱི་ལྟུང་བྱེད་དུ་གཏོགས་པའི་ཉེས་
བྱས་ཐ་དད་པ་བདུན་དང་། མལ་ཆེ་མཐོ་ཁྲི་རྐང་འཆོས་བའི་ལྟུང་
བྱེད་དུ་གཏོགས་པའི་ཉེས་བྱས་དང་། ཕྱི་དྲོའི་ཁ་ཟས་ཟ་བ་ལྟུང་
བྱེད་དང༌། གསེར་དངུལ་ལེན་པ་སྤང་ལྟུང་ཡིན་ནོ། ། རྒྱས་པར་



༄༅། །རྗེ་ལྷ་མོའི་བློ་བཟང་ཚུལ་ཁྲིམས་རྒྱ་མཚོའི་འདུལ་བ། 363
ཕྱེན་བླངས་འདས་ང་བརྒྱུད་ཡོད་དེ། བར་མའི་ཉམས་པ་གསུམ་
དང༌། དགེ་ཚུལ་གྱི་དངོས་བླངས་མི་གསོད་པ་དུད་འགྲོ་འདེབས་
སྤྱོད་གསོད་པ་སྟེ་བཞི་དང༌། དམྱལ་བ་ཡི་དྭགས་ལྷ་ལྷ་མིན་གསོད་
པའི་སྲོག་གཅོད་བཞི་སྟེ་བརྒྱད་དང་། མི་དང་ལྷ་དང་དམྱལ་བ་ཡི་
དྭགས་དུད་འགྲོ་སྟེ་འགྲོ་བ་ལྔའི་རྫས་མ་བྱིན་པར་ལེན་པ་ལྔ་དང་།
དེ་འདྲའི་འགྲོ་བ་ལྔར་མི་ཚངས་པར་སྤྱོད་པ་ལྔ་དང་། རྫུན་སྨྲ་ལ་
སྔར་ལྟར་ཕམ་འདྲ་གཅིག་དང༌། བཤགས་བྱས་རྫུན་བཅུ་གཉིས།
ཙུག་ཙུག་ལ་སོགས་པ་ཉེས་བྱས་བཞི་ལ་ཡང་མངར་སྐྱུར་དྲོ་གྲང་གི་
འདུ་ཤེས་བསྒྱུར་བའི་ཆ་ནས་བཤགས་བྱ་བཞི། འབྲུའི་ཆང་འཐུང་
བ་དང༌། བཅོས་པའི་ཆང་འཐུང་བ་གཉིས། གླུ་དང་། གར་
དང༌། རོལ་མོ་བྱེད་པ་དང་། འཕྲེང་བ་དང་། རྒྱན་དང་། སྤྲོ
ས་དང་། ཁ་དོག་བྱུག་པ་སྟེ་བདུན། ཁྲི་ཆེ་མཐོ་གཉིས། སྟན་ཆེ་
མཐོ་གཉིས། ཕྱི་དྲོའི་བཟའ་བ་དང་བཅའ་བཟའ་གཉིས། སྔར་
གྱི་འགྲོ་བ་ལྔ་ལས་བྱུང་བའི་རིན་པོ་ཆེ་བདག་གིར་འཛིན་པ་ལྔ་སྟེ་ལྔ་
བཅུ་ང་ལྔ་དགེ་ཚུལ་གྱི་སྐབས་སུ་སློབ་དཔོན་ལས་དངོས་སུ་བླངས་
པའི་བླངས་འདས་ཡིན་ལ། མཁན་པོ་ལས་རབ་བྱུང་གི་སྐབས་སུ་བླ་
ངས་པ་གསུམ་ནི་དགེ་ཚུལ་གྱི་སྐབས་སུ་དངོས་བླངས་མིན། ཀཱ་རི་
ཀཱ་ལྔ་བཅུ་བ་ལས། དུད་འགྲོ་དང་ནི་སེམས་དམྱལ་དང་། ཡི་
དྭགས་འོན་ཏེ་ལྷ་ཡང་རུང་། །བསད་ན་ངན་འགྲོར་ལྟུང་བ་ཡི། །
སྡིག་པ་སྦོམ་པོ་ཐོབ་པར་འགྱུར། །ཞེས་པ་ལྟར་དམྱལ་བས་བསད་



364 ༄༅ །གནའ་དཔེ་གཅེས་བསྡུས་དཔེ་ཚོགས།
པའི་ཉེས་བྱས་ཡོད་ན་མཛོད་ལས། དམྱལ་བ་ན་ནི་ཀྱལ་བ་དང་། །
ཚིག་རྩུབ་གནོད་སེམས་རྣམ་གཉིས་སོ། །ཞེས་དམྱལ་བར་ལས་ལམ་
གསུམ་ལས་མེད་པར་གསུངས་པ་དང་འགལ་བས་དཔྱད། མཛོད་
ཀྱི་དོན་དམྱལ་བ་ཡི་དྭགས་དུད་འགྲོ་དང་། །ཞེས་པའི་དངོས་བསྟན་
གྱི་དབང་དུ་བྱས་ལ། སྤྱིར་དམྱལ་བ་བ་བསད་པ་དང་། དེ་ལ་
རྫས་བདག་གིར་བྱས་པ་དང་། མི་ཚངས་སྤྱོད་ཡོད་པ་ཀཱ་རི་ཀཱ་དང་།
རྣ་བ་བྱེ་བ་རིའི་གཏམ་རྒྱུད་དང་། དམྱལ་བའི་ཤིང་རྟ་འདྲེན་པའི་
གྱད་ཀྱི་བྱུང་བ་སོགས་ཀྱིས་འགྲུབ་བོ། ། ཚ་དམྱལ་བ་བསད་པའི་་་
བླངས་འདས་ཡོད་པར་ཐལ། སྤྱིར་བསྟན་རྩོམ་འཕྲོ་ལས། དང་
བོ་གྲུབ་སྟེ། མཛོད་ལས། སྡོམ་པ་སེམས་ཅན་ཐམས་ཅད་ལས། །
ཞེས་གསུངས་པ་ལྟར་ངེས་པ་ལྔ་བྲལ་དུ་ལེན་དགོས་པའི་ཕྱིར། ལྷག་
མའང་དེས་འགྲུབ། ཅེས་གསུངས་པའི་ཕྱིར་ན། སྡོམ་པ་སེམས་
ཅན་ཐམས་ཅད་ལས་ཐོབ་པས་ཚ་དམྱལ་བ་དང་། སྒྲ་མི་སྙན་པ་
དང་། གོང་མའི་ལྷ་སོགས་སྲོག་གཅོད་མི་ནུས་པའི་སེམས་ཅན་གྱི་
སྲོག་ལ་མི་གནོད་པའི་བསམ་པས་ལེན་དགོས་པས་དེ་དག་གི་སྲོག་
གཅོད་སོགས་སྲུང་དགོས་པའི་དོན་ནོ། །འོ་ན་དེ་དག་གི་སྲོག་གཅོད་
པའི་བླངས་འདས་ཡོད་པར་ཐལ། དེ་སྲུང་བའི་དགེ་སློང་ཡོད་པའི་
ཕྱིར། ཞེས་སོགས་དཔྱད་བྱ་གཞན་ཡང་ཡོད་དོ། །ཁ་ཅིག་གིས་སྔ
ར་ལྟར་མི་བགྲང་བར་ཤེས་བཞིན་གྱི་རྫུན་ལ་ཡང་ངན་སོང་གསུམ་
དང་། ལྷ་དང་ལྷ་མིན་གྱིས་སྔར་ལྟར་ལྔར་ཕྱེ་ན་ང་ལྔའི་གྲངས་ཚང་
（
ར་ལ་
。 。
དུ
ལྔ
。
。
。
。



༄༅། །རྗེ་ལྷ་མོའི་བློ་བཟང་ཚུལ་ཁྲིམས་རྒྱ་མཚོའི་འདུལ་བ།
365
ངོ༌། །ཞེས་ཟེར་ལོ། །དེ་ལྟར་ན་མ་བྱིན་ལེན་དང་། མི་ཚངས་སྤྱོད་
ཀྱི་འགྲོ་བ་ལྔ་ལའང་དེ་འདྲེན་པར་ཐལ། སྔར་ལྟར་ཕྱེ་ན་ཞེས་པའི་
དོན་ཡོད་པའི་ཕྱིར། འདོད་ན་མ་བྱིན་ལེན་དང་མི་ཚངས་སྤྱོད་ཀྱི་
ཕམ་འདྲ་མེད་པའམ་ཡོད་ཀྱང་ང་བརྒྱད་དུ་མ་འདུས་པར་ཐལ་བ་
དང་། ཤེས་བཞིན་གྱི་རྫུན་ལ་ལྔ་འབྱེད་ན་རྫུན་བཅུ་གཉིས་ཞེས་པ་
དང་མ་འབྲེལ་བའི་ཕྱིར། དེས་ན་འདུལ་འཛིན་གྲགས་པ་དཔལ་
ལྡན་གྱིས། སྐྱབས་འགྲོ་ཉམས་པ་གཅིག་ཏུ་བྱས་ནས་ང་ལྔ་གསུངས་པ་
ལས་སྐྱབས་འགྲོ་ཉམས་པ་གཅིག་ཏུ་བྱས་པ་སྤྱིར་བསྟན་དུ་བཀག་ནས་
ལྷག་མ་ང་བཞི་དེའི་ལུགས་སུ་གསུངས་ཤིང་། ཙུག་ཙུག་སོགས་བཞི
ར་མངར་སྐྱུར་དྲོ་གྲང་གིས་འདུ་ཤེས་བསྒྱུར་བའི་རྫུན་བཞི་མཚོ་ཊཱིཀ་
ལས་གསུངས་པས་གཉིས་ཀ་བསྡོམས་ནས་ང་བརྒྱད་དུ་བྱས་ན་ཁུངས་
དང་འབྲེལ་བས་ལེགས་སོ་ཞེས་སྡོམ་འདིས་བསྟན་ཏོ། །དེ་ལྟར་ཙུག་
ཙུག་སོགས་བཞི་ཧོར་གྱི་སྤྱིར་བསྟན་ལྟར་དཀྱུས་སུ་བཅུག་ནས་ མ་
བཤད་ན་ལྔ་བཅུ་ང་ལྔ་དགེ་ཚུལ་དངོས་བླངས་འདས། ཞེས་པའི་
གྲངས་བཤད་པ་དང་མ་འབྲེལ་བས་སྔར་ལྟར་བཤད་དགོས་པ་གསུང་
རྒྱུན་ཡིན་ལ། ཡང་ན་སྤྱིར་བསྟན་དང་སྡོམ་ཚིག་གི་ཟིན་སོ་ལྟར་
བྱས་ནས་ང་ལྔའི་གྲངས་སྐོང་ལ། ཤེས་བཞིན་གྱི་རྫུན་ལྔ་མི་འདྲེན་
པར་མཚོ་ཊཱིཀ་ལྟར་བླངས་འདས་ཀྱི་ཉེས་བྱས་བཞིས་ཁ་སྐོང་བ་ཀུན་
མཁྱེན་རིན་པོ་ཆེའི་དགོངས་པར་སྡོམ་གྱིས་བསྟན་ཅེས་བཤད་ཀྱང་
རུང་སྙམ། རིན་པོ་ཆེ་ལ་རེག་པའི་སྤང་ལྟུང་གི་གཞིའི་རིན་པོ་ཆེ་ནི་



366 ༄༅། །གནའ་དཔེ་གཅེས་བསྡུས་དཔེ་ཚོགས།
རང་གིར་བསྒྱུར་བ་དགོས་པ་བཞིན་དུ་འགྲོ་བ་ལྔ་ལས་བྱུང་བའི་རིན་
པོ་ཆེ་ལ་དགེ་ཚུལ་གྱིས་བདག་གིར་འཛིན་ན་བླངས་འདས་འབྱུང་
ངོ༌། །མཚོ་ཊཱིཀ་ལས། རྩ་བཞིའི་ཉེས་པ་ཡང་བཤགས་བྱ་ཡིན་པར་
འགྱུར་ཏེ། ཞེས་པ་ནས་ཕམ་པར་འགྱུར་བ་དང་འདྲ་བའི་ཉེས་བྱས་
སུ་འགྱུར་ཏེ། ཞེས་བཤད་པ་དང་འགལ་ལོ་ཞེ་ན། , ཞེས་ཕམ་འདྲ་
བཤགས་བྱའི་ཉེས་བྱས་མིན་པར་འདོད་པ་འཁྲུལ་ཏེ། ཊཱིཀྐ་ལས།
མི་ཚངས་པར་སྤྱོད་པ་ནི་དེ་སྤོང་བའི་བསླབ་པའི་གཞི་ཡང་དག་པར་
བླངས་པ་ལས་འདས་པ་ཡིན་པས་དེ་ལ་ནི་བཤགས་པར་བྱ་བའི་ཉེས་
བྱས་སུ་འགྱུར་རོ། །ཞེས་དང༌། རིན་འཕྲེང་ལས། རང་ལུགས་ལ་
དགེ་ཚུལ་ཕ་མའི་བཤགས་བྱའི་ཉེས་བྱས་ནི་བསྡུ་ན་བཅུ་གསུམ་ཡིན་
ལ། དགེ་སློབ་མའི་བཤགས་བྱའི་ཉེས་བྱས་བསྡུ་ན་ཉི་ཤུ་རྩ་ལྔའོ། །
ཞེས་དང་། བསླབ་བྱ་ཆེན་མོ་ལས། འགྲེལ་བ་མི་ཚངས་སྤྱོད་་
བཤགས་བྱར་གསུངས་པ་ནི། བཤགས་པས་འདག་པས་བཤགས་
བྱར་སྟོན་པ་མ་ཡིན་གྱི་བསྡམ་བྱ་མ་ཡིན་ནོ། །ཞེས་སྟོན་པ་ཡིན་ཏེ་
ཞེས་བཤགས་པ་མ་བྱས་པར་བསྡམས་པ་ཙམ་གྱིས་མི་འདག་པའི་ཉེས་
བྱས་བཤགས་བྱའི་ཉེས་བྱས་ཀྱི་དོན་དུ་བསྟན་པའི་ཕྱིར། རིན་་་་
འཕྲེང་ལས། དེས་ན་ཕམ་པ་དང་བྱེད་ལས་འདྲ་བས་ཕམ་འདྲའི་
ཉེས་བྱས་ཀྱང་ཡིན་ལ། འཆབ་སེམས་མ་སྐྱེས་པ་ལ་བསླབ་པ་བྱིན་
ནས་བཤགས་པར་བྱ་བ་ཡིན་པས་བཤགས་བྱའི་ཉེས་བྱས་ཀྱང་ཡིན་
ནོ། །ཞེས་ཀྱང་གསུངས་སོ། ། དེ་མི་འཐད་པར་ཐལ། མཚོ་ཊཱི ཀ་



༄༅། །རྗེ་ལྷ་མོའི་བློ་བཟང་ཚུལ་ཁྲིམས་རྒྱ་མཚོའི་འདུལ་བོ།
367
ལས་། ཕམ་འདྲ་བཤགས་བྱར་གསུངས་པའི་ཕྱིར་ཏེ། དེ་ཉིད་
ཞིབ་མོར་ཕྱེ་ན་དགེ་ཚུལ་ ཕམ་ལ་བཤགས་བྱ་སུམ་ཅུ་རྩ་བདུན་ཏེ།
ཞེས་བཤགས་བྱའི་ཉེས་བྱས་སོ་བདུན་དུ་གསུངས་པའི་ཕྱིར་ཞེ་ན།
དེ་རེ་རེ་ལ་བཤགས་བྱའི་ཉེས་བྱས་ཡོད་པའི་དོན་ནམ། ཕམ་འདྲ་
བཤགས་བྱར་བཤད་པ་སྦྱོར་བའི་གནས་སྐབས་ལ་དགོངས་ཟེར་རམ་
དཔྱད། ཊིཀྐ་ལས། ཉེས་བྱས་ཁོ་ནའོ། །ཞེས་མ་རྫོགས་པ་གསུམ་
གྱི་ལྟུང་བ་དེ། བསྙེན་པར་རྫོགས་པའི་ལྟུང་བ་ལས་དབྱེ་བའི་ཕྱིར་
མ་རྫོགས་པ་ལ་ཉེས་བྱས་ཙམ་ལས་ཕམ་པ་སོགས་ལྟུང་བ་དངོས་གཞི་
འབྱུང་བ་མེད་པར་བསྟན་ཏེ། བྲན་ཙམ་ཤི་བས་དམག་གི་དཔུང་ཕ་
མ་པ་མིན་པ་བཞིན་ནོ། །འོད་ལྡན་ལས། འཕགས་པ་ཉེར་སྦས་ཀྱི་
ཞལ་ནས་བསྙེན་པར་རྫོགས་པ་དང་མ་རྫོགས་པ་གཉིས་ཀྱི་བྱེ་བྲག་
བསྟན་པའི་ཕྱིར་རོ། །ཞེས་གསུངས་སོ། །ཞེས་བཤད་ཅིང་འཕགས་
པ་ ཟླ་བ་ནོར་བུས་ཚུལ་ ཁྲིམས་ཀྱི་ ཐ་ མར་ གྱུར་ པ་ ཡིན་ པའི་ ཕྱིར།
ཞེས་ཀྱང་གསུངས་སོ། ། རང་ལུགས་བླངས་འདས་ལ་བཤགས་བྱ་་་
དགོས་ཀྱང༌། ཤཱཀྱ་འོད་དང་ཤེས་རབ་བྱེད་པར་བར་མ་གསུམ་ལས་
འདས་ པ་ བསྡམ་བྱར་གསུངས་སོ། ། ཞེས་ཀྱང་འབྱུང་བས་དཔྱད།
གོ་རིམ་ནི། སྤྱིར་ལྕི་ཡང་གི་རིམ་པ་ཡིན་ལ། བྱེ་བྲག་སོ་སོའི་གོ་
རིམ་ནི། ཕམ་བཞི་མི་དགེ་བཅུའི་གོ་རིམ་ལྟར་དང༌། གླུ་གར་མན་ ་
ཆད་རྒྱལ་པོ་སོགས་ལ་བསྙེན་བཀུར་བའི་གོ་རིམ་བཞིན་ཡིན་ཏེ། དེ་
དག་གླུ་གར་རོལ་མོས་ཐོག་མར་བསུ། དེ་ནས་རྒྱུན་འཕྲེང་འདོགས་



368
༄༅། །གནའ་དཔེ་གཅེས་བསྡུས་དཔེ་ཚོགས།
པ་སོགས་བྱེད། དེ་ནས་ཁྲི་སྟན་ཆེ་མཐོར་འཇོག དེ་ནས་བཟའ་
བཅའ་ སྟོབ། དེ་ནས་རིན་པོ་ཆེ་འབུམ་པ་དང་བསྟུན་པའི་ཕྱིར།
དེ་ལྟར་བསྟན་པའི་དགོས་པ་སུམ་བརྒྱ་བ་ལྟར་རོ། ། དགེ་ཚུལ་ཕམ་
གཉིས་ལ་དགེ་སློང་ཕའི་སྡོམ་བསྡུས་ཀྱི་བླངས་འདས་ཉེར་གཉིས་ཡོད་
དེ། ཉམས་པ་རྣམ་གསུམ། ལོངས་པ་གཞིར་གཏོགས་ཀྱི་ཉེས་
བྱས། གར་སོགས་འཕྲེང་སོགས་བདུན་ཁྲི་རྐང་འཆོས་པའི་ཆར་
གཏོགས་ཀྱི་ཉེས་བྱས། ཁྲི་སྟན་ཆེ་མཐོ་བཞི་སྟེ་བཅུ་བཞི་དོར་བའི་
ལྷག་མ་ཉེར་གཉིས་ཡོད་པའི་ཕྱིར། དགེ་སློབ་མ་ལ་ཕའི་སྡོམ་བསྡུས་
སྔར་གྱི་ཉེར་གཉིས་ཀྱི་སྟེང་དུ་སྨྱན་བྱེད་པ། རིན་པོ་ཆེ་ལ་རེག་པ།
བྱིན་ལེན་མ་བྱས་པར་ཟ་བ། གསོག་འཇོག་ཟ་བ། སྐྱེས་པ་གཅོད་
པ། ས་རྐོ་བ་སྟེ་དྲུག་བསྣན་པས་ཉེར་བརྒྱད་ཡོད་དོ། ། དགེ་སློང་
མའི་སྡོམ་བསྡུས་ཀྱི་དབང་དུ་བྱས་ན་སྔར་གྱི་ཉེར་གཉིས་ལས་ཟས་
ཅུང་དོར་བའི་ཉེར་གཅིག་གི་སྟེང་དུ་རིན་ཆེན་སློང་བ་དང་། དྲིས་
ལུས་ལ་བྱུག་པ་དང་། ཁྱིམ་པའི་རྒྱན་ཐོགས་པ་དང་། གླུ་གར་
རོལ་མོ་བྱེད་པ་གསུམ་སྟེ་དྲུག་བསྣན་པས་ཉེར་བདུན་དང་། དགེ་
སློབ་མ་ལ་དེའི་སྟེང་རེག་ཕམ། སྨྱན། གཅིག་པུ་ལམ་དུ་འགྲོ་བ།
ཆུ་བརྒལ་བ། རིན་པོ་ཆེ་ལ་རེག་པ། སྐྱེས་པའི་ཚོགས་འཇིག་པ།
བྱིན་ལེན་ མ་ བྱས་ པར་ ཟ་བ། གསོག་འཇོག་ ཟ་བ། ས་རྐོ་བ།
འདོམས་ཀྱི་སྤུ་འབྲེག་པ་བཅུ་བསྣན་པས་སོ་བདུན་ནོ། ། དགེ་སློབ་
མའི་འདུག་འཆབ་གཉིས་ཕ་མ་གང་གི་ཡང་སྡོམ་བསྡུས་མིན་ནོ། །
게



༄༅། །རྗེ་ལྷ་མོའི་བློ་བཟང་ཚུལ་ཁྲིམས་རྒྱ་མཚོའི་འདུལ་བ། 369
གཉིས་པ་ལ་ཕྱོགས་མཐུན་རྟོགས་སླ་བའི་ཕྱིར་ཉེས་མེད་དང་
བོར་ བསྟ ན་ པ་ དང༌། ཕྱོགས་ མཐུན་ དངོས་ བཤད་ པ་ གཉིས།
དང་བོ་དེ་ཡང་བྱེ་བྲག་བཤད་མཛོད་ལས། འཆང་བ་དང་ནི་འབྲལ་
བ་དང༌། །དེ་བཞིན་ས་ནི་རྐོ་བ་དང་། །རིན་ཆེན་རེག་དང་མེ་ལ་རེག།
བཏང་ནས་ཟ་བར་བྱེད་པ་དང༌། ། ལྗོན་ཤིང་འཛེག་དང་ཤིང་གཅོད་
དང༌། །བྱིན་ལེན་མ་བྱས་ཟ་བ་དང་། ། རྩྭ་སྔོན་མི་གཙང་འདོར་བ་
དང༌། །དེ་བཞིན་གསོག་འཇོག་ཟ་བ་དང་། །ས་བོན་འཇོམས་དང་
བསླབ་པའི་གཞི། ། ཟླ་འཇོག་དགོན་པའི་འབྲལ་བ་དང༌། ། གསོག་
འཇོག་བྱེད་དང་དགེ་ཚུལ་ཉལ། །མི་སྨྲ་འགྲོ་དང་བཅོ་བརྒྱད་དོ། །
ཞེས་པ་ལྟར་ལ། འཆང་བར་གོ ས་ཞག་བཅུ་འཆང་སྤངས་དང་།
ལྷུང་བཟེད་ཞག་བཅུ་འཆང་སྤངས་གཉིས་སོ། །གཞན་རྣམས་གྲངས་
བཞིན་ལ། ཁྱིམ་པར་དགེ་ཚུལ་ནུབ་ལྷག་པར་ཉལ་བ་བཀག་པའི་
ཕྱིར་ན་ནུབ་ལྷག་ཉལ་ཕྱེད་དུ་བཤད་ལ། དགེ་ཚུལ་དང་ནུབ་ལྷག་
པར་ཉལ་བ་དེ་དང་ལྟུང་མེད་ཕྱེད་དང་བཅོ་བརྒྱད་ཕྱེ་བ་དགེ་སློབ་མ་
ར་ཤིང་གཅོད་པ་ཉེས་བྱས་དང༌། ས་བོན་འཇོམས་པ་ལ་ལྟུང་མེད་
བྱས་པའི་ཕྱིར་ན་གཉིས་སུ་བྱས་ལ། ཕའི་སྡོམ་ལ་དེ་གཉིས་ལྟུང་
བའི་གཞི་གཅིག་ཏུ་བྱས་པའི་ཕྱིར་ན་ཕའི་སྡོམ་གྱི་དབང་དུ་བྱས་ན་
དགེ་ཚུལ་ཕ་མ་གཉིས་ལ་ལྟུང་མེད་ཕྱེད་དང་བཅུ་བདུན་དུ་འགྱུར་
རོ། །འདི་ལྟར་བཤད་དགོས་ཀྱི་དགེ་སློང་མར་ཞེས་པ་དང་ལྟུང་བྱེད་
བཅས་ཕྱིར་ཞེས་པ་ཡི་གེ་མ་དག་སྟེ། དགེ་སློང་མར་ཤིང་གཅོད་



370 ༄༅ ། །གནའ་དཔེ་གཅེས་བསྡུས་དཔེ་ཚོགས། །
ཉེས་བྱས་དང་། ས་བོན་འཇོམས་པ་ལྟུང་བྱེད་མ་ཡིན་པའི་ཕྱིར་ཏེ།
རྩ་བར། བདུན་ཅུ་རྩ་གཉིས་སོ། །ཞེས་དང་། ས་བོན་འདེབས་
དང་རིམ་གཉིས་ཕྱོགས་གཅིག་དང༌། །ཞེས་གསུངས་པའི་ཕྱིར། དེ་
གཉིས་སོ་སོར་ཕྱེ་བ་དགེ་སློབ་མར་རིམ་བཞིན་ཉེས་བྱས་དང་ལྟུང་
མེད་དུ་བཞག་པས་ཡིན་པ་སྤྱིར་བསྟན་དང་འདུལ་འཛིན་གྱི་དགོངས་
པ་ཡིན་པའི་ཕྱིར་ཏེ། སྤྱིར་བསྟན་ལས། དགེ་སློབ་མ་ལྟར་སོ་སོར་
ཕྱེ་ན་བཅོ་བརྒྱད་དང༌། ཞེས་དང་། འདུལ་འཛིན་གྱི་ལུང་ཡིག་
ཆར་དྲངས་པ་དེའི་ཕྱིར། དགེ་སློང་མ་ལ་ཚངས་སྤྱོད་གནས་པ་
བཞིའི་ཤིང་དྲུང་དུ་གནས་པ་བཀག་པའི་ཕྱིར་ན་དགོན་པ་བའི་འབྲལ་
ལྟུང་མེད་པ་དེའི་ཕྱིར། མའི་སྡོམ་གྱི་དབང་དུ་བྱས་པའི་ལྟུང་བ་དེ་
གཏན་མེད་པས་དགེ་ཚུལ་མ་ལ་དགོན་འབྲལ་མེད་ཅིང༌། དེ་ལྟུང་
མེད་དུ་གནང་བའི་མིང་ཙམ་ཡང་མེད་ལ། ཤིང་གཅོད་ས་བོན་
འཇོམས་པ་ལས་ཟུར་དུ་སྡོམ་བསྡུས་མིན་པའི་ཕྱིར་ན་ལྟུང་མེད་ཕྱེད་
དང་བཅོ་བརྒྱད་ལས་དགེ་སློང་མའི་སྡོམ་བསྡུས་ཀྱི་དབང་དུ་བྱས་ན།
དགེ་ཚུལ་ཕ་མ་ལ་ཕྱེད་དང་བཅུ་དྲུག་གོ། སྤྱིར་ལྟུང་མེད་ཕྱེད་དང་
བཅོ་བརྒྱད་ལས་དགེ་ཚུལ་མ་ལ་དགོན་འབྲལ་གྱི་ལྟུང་བ་མ་གཏོགས་
པ་བཅུ་བདུན་གྱི་སྟེང་དུ་དགེ་སློང་མའི་ཐུན་མོང་མ་ཡིན་པའི་སྡོམ་
བསྡུས་བྱིན་གྱིས་བརླབ་རུང་གི་ཆོས་གོས་ལྔ་རྙེད་པའི་ཉི་མ་དང་བོ་ལ་
བྱིན་གྱིས་མི་རློབ་པ་དང་། བྱིན་གྱིས་བརླབས་པའི་ཆོས་གོས་ཟླ་བ་
ཕྱེད་ཕྱེད་དུ་བྱིན་གྱིས་མི་རློབ་པ་སྟེ་ཆོས་གོས་བྱིན་རླབས་ལ་བརྟེན་
。
。



。
。
༄༅། །རྗེ་ལྷ་མོའི་བློ་བཟང་ཚུལ་ཁྲིམས་རྒྱ་མཚོའི་འདུལ་བ། 371
པའི་ལྟུང་བ་གཉིས་དང་། བསླབ་པ་ལ་བསླབ་པ་བསྙེན་པར་མི་
རྫོགས་པ་དང་། རྗེན་པ་འཚོད་པ་དང་བཞི་སྟེ་ལྟུང་མེད་ཉེར་གཅི
ག་གོ། སྲོག་ཆགས་མེད་པའི་ས་རྐོ་བ་ལ་བྱ་བ་མང་བའི་དགག་བྱ་
ཡོད་ཕྱིར་དགེ་སློང་དང་དགེ་སློབ་མ་ལ་བཀག་ཀྱང་དགེ་ཚུལ་ལ་ལྟུང་
མེད་དུ་བྱས་ཤིང་། སྲོག་ཆགས་དེ་དང་བཅས་པའི་ས་རྐོ་བ་དགེ་
ཚུལ་སློང་ཀུན་ལ་བཀག་གོ། ཉེར་གཅིག་པོ་དེ་ལས་དགེ་སློབ་མ་ལ་
གཞན་གྱི་རིན་པོ་ཆེ་ལ་རེག་པ་དང་། བྱིན་ལེན་མ་བྱས་པར་ཟ་བ་
དང་། གསོག་འཇོག་བྱས་པ་ཟ་བ་དང་། རྩྭ་སྔོན་པོ་ཉམས་འདུན་
གྱིས་མི་གཙང་བ་འ དོ ར་བས་མཚོན་ཤིང་སོགས་སྐྱེས་པ་གཅོད་པ་
དང་། ས་རྐོ་བ་སྟེ་ལྔར་བླངས་འདས་འབྱུང་ཞིང་། གསོག་འཇོག་
བྱེད་པ་ལ་ཕྱོགས་མཐུན་འབྱུང་ཕྱིར་ལྷག་མ་བཅོ་ལྔ་གནང་། དགེ་
སློང་མའི་སྡོམ་བསྡུས་ཀྱི་དབང་དུ་བྱས་ན་དགེ་ཚུལ་ཕ་ལ་ཉེས་མེད་
ཕྱེད་དང་བཅུ་དྲུག་གི་སྟེང་དུ་ཉིན་མོ་འབྲལ་བ་དང་། མཚན་མོ་
འབྲལ་བ་དང་། གཅིག་པུར་ལམ་དུ་འགྲོ་བ་དང༌། ཆུ་བརྒལ་བའི་
ལྷག་མ་བཞི་དང་། ཆོས་གོས་བྱིན་གྱིས་མི་སློབ་པ་གཉིས་གཅིག་
དང༌། གོས་ལྕི་བ་བསྟེན་པ་དང་། ཡང་པ་བསྟེན་པ་གཉིས་ཏེ་
སྤང་ལྟུང་གསུམ་དང༌། བསླབ་པ་ལ་བསླབ་པ་བསྙེན་པར་མི་རྫོགས་
པ་དང༌། ཁྱིམ་བདག་ལ་མ་དྲིས་པར་ཁྱིམ་གཞན་དུ་དང་། མ་
བརྟག་སྐྱབས་ཡོད་པར་དང་། གནས་ཁང་དུ་དགེ་སློང་མ་མེད་པར་
མཚན་མོ་འདའ་བ་གསུམ་དང་། བཀྲུ་བཤལ་བྱེད་དུ་འཇུག་པ་



372 ༄༅། །གནའ་དཔེ་གཅེས་བསྡུས་དཔེ་ཚོགས།
དང་། རྗེན་པ་འཚོད་པ་དང་། སྨེ་གབ་མི་འཆང་བ་དང་། ཆུ་
གོས་མི་འཆང་བ་དང་། ཕྱི་སར་གཅིག་པུར་འགྲོ་བ་སྟེ་ལྟུང་བྱེད་
དགུ་དང་བཅུ་དྲུག་བསྣན་པས་གནང་བ་སོ་གཉིས། དགེ་ཚུལ་མ་ལ་
སྔར་གྱི་ཕྱེད་དང་བཅུ་དྲུག་གི་སྟེང་དུ་ཆོས་གོས་བྱིན་གྱིས་མི་སློབ་པ་
དང་། བསྙེན་རྫོགས་མི་བྱེད་པ་དང་། རྗེན་པ་འཚོད་པ་གསུམ་
བསྣན་པས་བཅུ་དགུ་ཡིན་ཀྱང་། ཉེར་གཅིག་གསུངས་པ་ས་བོན་སྐྱེ་
འཇིག་སོ་སོར་བགྲང་ཞིང་། ཆོས་གོས་བྱིན་གྱིས་མི་སློབ་པ་གཉིས་
གཅིག་ཡིན་ཀྱང་། དགེ་སློང་ ཕ་ལ་ཉེས་བྱས་དང་ལྟུང་མེད་་་་
འགྱུར་བས་སོ་སོར་བགྲང་བར་གསུངས་སོ། །དགེ་སློབ་མ་ལ་སྔ་མ་
བཅུ་དགུ་བོ་དེ་ལས་བླངས་འདས་ཁོ་ན་ཡིན་པ་བཞི་དང༌། ས་བོན་
སྐྱེ་འཇིག་གི་ཕྱེད་དང་། གསོག་འཇོག་བྱེད་པ་ཕྱོགས་མཐུན་ཡིན་
པས་ལྟུང་མེད་ཕྱེད་དང་བཅུ་བཞི་ཡིན་ཀྱང་ལྷག་མ་བཅོ་ལྔ་གནང་
ཞེས་པ་སྔ་མ་ཉེར་གཅིག་གི་དབང་དུ་བྱས་པས་མི་འགལ་ལོ། །ལྟུང་
མེད་འདི་དག་ལ་ཉོན་མོངས་ཅན་གྱིས་ཞུགས་ན་ཉེས་པ་ཡོད་དམ་
མེད། ཡོད་ན་ནུབ་ལྷག་ཕྱེད་ཡིན་པ་དང་འདྲ་བར་གཞན་རྣམས་
ཀྱང་ཕྱེད་དུ་འགྱུར་བར་ཐལ་བ་དང༌། གཞིའི་ཆ་ནས་མི་འདྲ་ཟེར་
ན་ལོངས་ པ་ གཞིར་ གཏོགས་ ཀྱི་བླངས་ འདས་ སོགས་ ཀྱིས་ དཔྱད།
གཉིས་པ་ཕྱོགས་མཐུན་དངོས་ནི། དགེ་ཚུལ་ ཕ་མ་ལ་ཕའི་སྡོམ་
བསྡུས་ཀྱི་རྫུ ན་བཅུ་གསུམ་དང་སྲོག་གཅོད་བཞི་ སྟེ་བཅུ་བདུན།
ཕམ་པ་གཞན་མ་བྱིན་ལེན་དང་མི་ཚངས་སྤྱོད་གཉིས། ཕྱི་དྲོའི་ཁ་
༠ ༠༥_4



༄༅། །རྗེ་ལྷ་མོའི་བློ་བཟང་ཚུལ་ཁྲིམས་རྒྱ་མཚོའི་འདུལ་བ། 373
ཟས་ཟ་བ་དང༌། ཁ་མ་བསྒྱུར་བའི་གོས་དང་། ཆང་སྟེ་བླངས་
འདས་ཉེར་གཉིས་དང༌། ལྟུང་མེད་ཕྱེད་དང་བཅུ་བདུན་པོ་རྣམས་
དང་བཅས་པ་སྡོམ་པས་སྡོམ་བསྡུས་སུམ་ཅུ་རྩ་ཕྱེད་དང་དགུ་མ་གཏོག
ས་པ་ཉིས་བརྒྱ་ཕྱེད་དང་བཅོ་ལྔ་ཕྱོགས་མཐུན་ནོ། །འདི་ལ་སྐྱོན་ནས་
སྨྲ་བ་དང༌། ཕྲ་མ་དང་། ད་གདོད་དང་། ཙུག་ཙུག་སོགས་
བཞི་ལ་རྫུན་གྱི་བླངས་འདས་ཡོད་པས་དཔྱད། དགེ་སློབ་མ་ལ་ཕའི་
སྡོམ་བསྡུས་བླངས་འདས་ཁོ་ན་ཡིན་པ་ཉེར་བདུན། ལྟུང་མེད་ཁོ་ན་
ཡིན་པ་བཅུ། ས་བོན་སྐྱེ་འཇིག་གི་ཕྱེད་དང་། ནུབ་ལྷག་གི་ཕྱེད་
དོར་བས་ཉིས་བརྒྱ་ཕྱེད་དང་བཅོ་ལྔ་ལ་ཕྱོགས་མཐུན་ཡོད་དོ། །དགེ་
སློང་ མའི་ སྡོམ་ བསྡུས་ དགེ་ཚུལ་ ཕ་ ལ་ བླངས་ འདས་ ཉེར་ བདུན།
ལྟུང་མེད་ཕྱེད་དང་སོ་གཉིས་དོར་བས་ལྷག་མ་ཕྱོགས་མཐུན་སུམ་བརྒྱ་
དང་དྲུག་ཡོད་ཅིང༌། དགེ་ཚུལ་ མ་ལ་བླངས་འདས་ཉེར་བདུན།
ལྟུང་མེད་ཕྱེད་དང་བཅུ་དགུ་དོར་བས་ལྷག་མ་ཕྱོགས་མཐུན་སུམ་བརྒྱ་
བཅུ་དགུ་ཡོད་དོ། །དགེ་སློབ་མ་ལ་བླངས་འདས་ཁོ་ན་ཡིན་པ་སོ་དྲུག
ལྟུང་མེད་ཁོ་ན་ཡིན་པ་བཅུ་གཉིས། ས་བོན་སྐྱེ་འཇིག་གི་ཕྱེད་དང་།
ནུབ་ལྷག་གི་ཕྱེད་དོར་བས་ཕྱོགས་མཐུན་སུམ་བརྒྱ་ཕྱེད་དང་བཅོ་ལྔ་
ཡོད་པ་རྣམས་ནི་ཡིད་ཀྱིས་བསྡམས་པ་ཙམ་གྱིས་འདག་པའི་ཉེས་བྱས་
སོ། །འདུ་ཤེས་བསྒྱུར་ནས་སྐྱོན་དང་ཕྲ་མ་སོགས་སྨྲ་བ་ལ་བཤགས་བྱ་
དང་བསྡམ་བྱའི་ཉེས་བྱས་གཉིས་བསྐྱེད་པར་ཐལ། བསླབ་བྱ་ཆེན་
མོ་ལས། འདུ་ཤེས་བསྒྱུར་ནས་སྐྱོན་དང་ཕྲ་མའི་ཚིག་སྨྲ་ན་རྫུན་གྱི་



374 ༄༅། །གནའ་དཔེ་གཅེས་བསྡུས་དཔེ་ཚོགས།
ཆ་ནས་བཤགས་བྱ་དང་། གཞན་གཉིས་ཀྱི་ཆ་ནས་བསྡམ་བྱ་གཉིས་
ཀ་སྐྱེད་དོ། །ཞེས་དང༌། རྒྱ་ཆེར་འགྲེལ་ལས་ཀྱང་དེ་ལྟར་གསུངས་
པའི་ཕྱིར་ཞེ་ན། སྐྱོན་སོགས་བརྗོད་པའི་ཆ་དང་འབྱེད་འདོད་་་
སོགས་བསྡམས་པས་འདས་པ་ལ་དགོངས་ཀྱི། བསྡམ་བྱའི་ཉེས་
བྱས་མི་འབྱུང་སྟེ། འབྱུང་ན་དེ་ཡང་རྫུན་མ་ཡིན་པར་ཐལ་ལོ། །
མཚོ་ཊཱིཀ་ལས། ཕྱི་མ་ལ་བདེན་པས་བསྐུར་བ་འཇོག་པར་གསུངས་
སོ། ། རྣམ་རྒྱལ་གསེར་མདོག་དབུས་ པར་གྱི་བརྒྱུད་པར། གར་་་་
སོགས་འཕྲེང་སོགས་ཆེ་མཐོ་ཉམས་པ་གཉིས་རྣམས་ཀྱིས་རིན་པོ་ཆེ་ལ་
རེག་པ་དང་། ལོངས་པ་གཞིར་གཏོགས། ཁ་མ་བསྒྱུར་བའི་གོས་
གྱོན་པ་གསུམ་སྟེ་རྣམ་འབྱེད་དང་སྦྱར་ན་ཉེར་ལྔ་འདུས་སོ། ། ཞེས་
གསུམ་དང་སྲོག་གཅོད་བཞི། མ་བྱིན་ལེན་མི་ཚངས་སྤྱོད། རྫུན་
བཅུ་བཞི་ཆང་། ཕྱི་དྲོའི་ཁ་ཟས་སྟེ་ཉེར་གཉིས་ཞེས་པ་སྡོམ་པས་
བླངས་འདས་ཉེར་ལྔ། ལྟུང་མེད་ལ་འདུན་པ་ཕྱིར་བསྒྱུར་བཅས་
ཕྱེད་བཅོ་ལྔ་དང་། ཕྱོགས་མཐུན་ཉིས་བརྒྱ་ཕྱེད་དང་བཅུ་གཅིག་
སྟག་ཚང་བའི་འདུལ་བ་ལྟར་བྱས་ཀྱང་མི་འཐད་དེ། རིན་པོ་ཆེ་ལ་
རེག་པ་ཙམ་ཉེས་མེད་ཡིན་པའི་ཕྱིར། རྩ་བར། དགེ་ཚུལ་གཉིས་
ཀྱིས་ཀྱང་ངོ༌། ། ཞེས་གསུངས་པའི་ཕྱིར། ཕྱོགས་མཐུན་ཉིས་བརྒྱ་
ཕྱེད་དང་བཅོ་ལྔར་བྱས་པ་འདུལ་འཛིན་ལྟར་ལ། ཉིས་བརྒྱ་ཕྱེད་
དང་བཅོ་ལྔ་ལས་ཁང་བ་ཁང་ཆེན། ནུབ་ལྷག་གསུམ་བླངས་འདས་
སུ་བྱས་ནས་བླངས་འདས་ཕྱེད་དང་ཉེར་ལྔའི་སྟེང་ལྟུང་མེད་ཕྱེད་དང་



༄༅། །རྗེ་ལྷ་མོའི་བློ་བཟང་ཚུལ་ཁྲིམས་རྒྱ་མཚོའི་འདུལ་བ། 375
བཅུ་བདུན་བཅས་ཀྱི་ལྷག་མ་ཉིས་བརྒྱ་བཅུ་གཉིས་ཕྱོགས་མཐུན་དུ་
གནམ་རྩེད་ལྡིང་མའི་དགོངས་པར་རྨ་བྱའི་སྡོམ་དུ་གསུངས་ཀྱང་རང་
ལུགས་ལ། འཁྲིག་ཚིག་བསྙེན་བཀུར་བསྔགས་པ་ནུབ་ལྷག་གསུམ་
དོར་བ་ཡིན་ཏེ། དེ་ཉིད་ལས། མི་ཚངས་པར་སྤྱོད་པ་སྨྲ་འདོད་
དང་། གཞན་གྱིས་སྨྲས་པ་དང་དུ་ལེན་འདོད་ཀྱིས་ཀུན་ནས་་་་་
བསླངས་པའི་ལུས་ངག་གི་ཉེས་པ་ཐམས་ ཅད་དེར་གཏོགས་ཀྱི་་་་་
བཤགས་བྱའོ། །ཞེས་གསུངས་པའི་ཕྱིར་ཞེས་བཞེད་པ་དང་། རིན་
པོ་ཆེ་ལ་རེག་པའི་སྤང་ལྟུང་དགེ་ཚུལ་བླངས་འདས་ཡིན་ལ། ནུབ་
ལྷག་ཉལ་དང༌། འདུན་པ་ཕྱིར་བསྒྱུར་རིན་འཕྲེང་ལྟར་ལྟུང་མེད་དུ་
བྱས་ནས་དེ་གསུམ་དོར་བར་བཤད་པ་སོགས་འདྲ་མིན་ཡོད་པས་
དཔྱད། དེ་ལྟར་ན་ཞུ་བ་ཆེ་བར་འཆང་གཉིས། འབྲལ་གཉིས།
འཇོག་གཉིས་སྟེ་དྲུག་སྤངས་ཟ་དང་བདུན་ལ་དགེ་སློབ་མ་དང་དགེ་
ཚུལ་དང་དགེ་ཚུལ་མ་རྣམས་ལ་ཉེས་བྱས་སོ། །ཞེས་གསུངས་པ་དང་
འགལ་ལོ་ཞེ་ན་ལུང་ཡི་གེ་ནོར་བ་སྟེ། ཞུ་བ་ཆུང་ཤོས་ལས་འཆང་བ་
ལ་སོགས་པ་ཉེས་མེད་དུ་བཤད་པ་དང༌། བྱེ་བྲག་བཤད་མཚོ་ལ་
སོགས་པ་བསྟན་བཅོས་རྣམས་ལས་ཉེས་མེད་དུ་བཤད་པའི་གཞུང་
གཙོ་བོར་བྱའོ། །ཞེས་མཚོ་ཊཱིཀ་ལས་འབྱུང་བ་ལྟར་འཕྲུལ་གྱི་མེ་ལོང་
ལས། ཞུ་ཆེན་འཆང་འབྲལ་འཇོག་དྲུག་སྤངས་ཟ་བདུན། ། མ་་་
རྫོགས་གསུམ་ལ་ཉེས་གསུངས་ཡིག་ནོར་ཏེ། །ཞུ་ཆུང་འོད་ལྡན་ཉེས་
མེད་གཙོ་བོར་གཟུང༌། །ཞེས་པ་ལྟར་རོ། །བླངས་འདས་དང་དགག་



376
༄༅། །གནའ་དཔེ་གཅེས་བསྡུས་དཔེ་ཚོགས།
དགོས། སྦྱོར་བ་རྗེས་སྒྲུབ་བརྒྱུད་པ་བརྒྱུར་འགྲོ་གསུམ་གྱིས་མཐུན་
པའི་བསྡམ་བྱས་ཉེས་བྱས་ཏེ། སྤང་བྱ་ཕྱོགས་མཐུན་དང༌། མ་
རྫོགས་པས་དངོས་སུ་བླངས་པའི་ཚུལ་ཁྲིམས་དང་མཐུན་པ་གསུམ་
གྱིས་མཐུན་པའི་བར་མས་བསྡུས་པའི་ཚུལ་ཁྲིམས་དེ་གཉེན་པོ་ཕྱོགས་
མཐུན་གྱི་མཚན་ཉིད་དུ་གསུངས། དེ་ལྟར་ཕྱོགས་མཐུན་གྱི་དབྱེ་བ་
མང་ཡང་བསྡུ་ན་ག ཞི་བཅུ་ལས་བྱུང་བའི་བླངས་འདས་ཀྱི་ཕྱོགས་
མཐུན་དུ་འདུ་སྟེ། ཊཱིཀྐ་ལས། རྟགས་དང་སློང་དང་སྣོད་དང་
ནི། ། ལོངས་སྤྱོད་འཕྱར་གཡེང་འདོད་པ་དང༌། ། གནོད་པ་དང་ནི་
གནས་པ་དང་། །མ་གུས་མི་སྤྱོད་གཞི་ལས་བྱུང་། །ཞེས་གསུངས་པ་
ལྟར་གྱི་བླངས་འདས་བཅུ་ཡི་ཕྱོགས་མཐུན་དུ་འདུ་བའི་ཕྱིར་ཏེ། ཕུ་
ཐུང་གྱོན་པ་སོགས་ཁྱིམ་པའི་རྟགས་སྤོང་བ་ལས་ཉམས་པ་རྣམས་ནི་
རྟགས་ཀྱི་གཞི་ལས་བྱུང་བའི་བླངས་འདས་དངོས་དང་། དེའི་
ཕྱོགས་མཐུན་རྔ་མོང་གི་བལ་སོགས་ལས་བྱས་པའི་གོས་གྱོན་པ་དང་།
སྐྲ་ཆན་པས་འབྲེག་པ་ལྟ་བུ་སྐྲ་བྲེག་ཉེས་པའི་ཉེས་བྱས་ལྟ་བུ། རང་
དོན་དུ་རིན་ཆེན་སློང་ཞིང་བདག་གིར་བྱེད་པ་ལྟ་བུ་སློང་བའི་གཞི་
ལས་བྱུང་བའི་བླངས་འདས་དངོས་དང༌། དེའི་ཕྱོགས་མཐུན་་་་་
བསོད་པ་སློང་བ་དང་སྤགས་པ་སློང་བ་དང་དོ་གསུམ་ལྷག་ལེན་ལྟ་བུ་
དང༌། རིན་པོ་ཆེ་ལས་བྱས་པའི་ཁབ་རལ་བདག་གིར་བྱེད་པ་ལྟ་བུ་
སྣོད་སྤྱད་ཀྱི་གཞི་ལས་བྱུང་བའི་བླངས་འདས་དངོས་དང་། དེའི་
ཕྱོགས་མཐུན་བ་སོའི་ཁབ་རལ་བདག་གིར་བྱས་པ་ལ་སོགས་པ་ལྟ་བུ་



༄༅། །རྗེ་ལྷ་མོའི་བློ་བཟང་ཚུལ་ཁྲིམས་རྒྱ་མཚོའི་འདུལ་བ། 377
དང་། ཕྱི་དྲོའི་ཁ་ཟས་ཟ་བ་དང༌། ཆང་འཐུང་བ་ལྟ་བུ་ལོངས་
སྤྱོད་པའི་གཞི་ལས་བྱུང་བའི་བླངས་འདས་དངོས་དང༌། དེའི་་་
ཕྱོགས་མཐུན་སྒོག་ཙོང་ཟ་བ་ལྟ་བུ་དང༌། གར་སོགས་དང་ཁྲི་ཆེ་
མཐོ་སོགས་འཕྱར་གཡེང་སྟེ་སྒེག་ཆོས་ཀྱི་གཞི་ལས་བྱུང་བའི་བླངས་
འདས་དངོས་དང་། དེའི་ཕྱོགས་མཐུན་དགོས་མེད་དུ་མཆོངས་
རྒྱུག་དང་ཆུ་ཡིས་རྩེན་པ་སྟེ་བརྩེ་བ་ལྟ་བུ་དང་། ཁྱིམ་བྱེད་འདོད་
ཀྱིས་ཚད་དབྱིབས་སོགས་མི་རུང་བའི་ཁང་ཆེན་བརྩིགས་པ་དང་།
མི་ཚངས་སྤྱོད་ལྟ་བུ་འདོད་པའི་གཞི་ལས་བྱུང་བའི་བླངས་འདས་
དངོས་དང་། དེའི་ཕྱོགས་མཐུན་འབྱིན་པ་དང་འཁྲིག་ཚིག་བསྙེན་
བཀུར་བསྔགས་པ་སོགས་ལྟ་བུ་དང་། འགྲོ་བ་ལྔའི་སྲོག་གཅོད་དང་
དབྱེན་སོགས་གནོད་པའི་གཞི་ལས་བྱུང་བའི་བླངས་འདས་དངོས་
དང་། དེའི་རྗེས་མཐུན་བརྡེག་གཟས་དང་ཚིག་རྩུབ་ཕྲ་མ་སོགས་ལྟ་
བུ་དང༌། གནས་དབྱུང་མཚན་མི་མཐུན་པ་དང་། ལྷན་ ཅིག་
མཚན་མོར་གནས་པའི་ཉེས་བྱས་ལྟ་བུ་མི་ཚངས་སྤྱོད་ཀྱི་སྡེར་གཏོགས་
ཀྱི་བཤགས་བྱ་དང༌། དེའི་ཕྱོགས་མཐུན་ཁྱིམ་པ་སོགས་དང་ལྷན་
ཅིག་གནས་པ་ལྟ་བུ། མཁན་པོར་མ་གུས་པ་བླངས་འདས་ཀྱི་སྡེར་
གཏོགས་དང་། དེའི་ཕྱོགས་མཐུན་བསླབ་པ་རྒན་པ་སོགས་ལ་མ་
གུས་པ་ལྟ་བུ་དང་། གསོ་སྦྱོང་དང་དགག་དབྱེ་མི་མཐུན་པ་བྱེད་པ་
བསླབ་པ་སྤོང་བའི་སྦྱོར་བར་གཏོགས་པའི་ཉེས་བྱས་ལྟ་བུ་མི་སྤྱོད་
པའི་གཞི་ལས་བྱུང་བའི་བཤགས་བྱ་དང༌། དེའི་ཕྱོགས་ མཐུན་་་་



378 ༄༅ ། །གནའ་དཔེ་གཅེས་བསྡུས་དཔེ་ཚོགས།
དབྱར་གྱི་དམ་ཚིག་འབྲལ་བ་ལྟ་བུའོ། །ཞེས་འབྱུང་ཞིང་། བླངས་
འདས་བཅུ་བོ་དེའི་ཕྱོགས་མཐུན་རྣམས་བཤགས་བྱ་དང་བསྡམ་བྱ་
གང་ཡིན། ལྟུང་བ་གང་གི་སྡེར་གཏོགས་པ་སོགས་དཔྱད་པར་འོས་
ཞེས་བསྐུལ་ཀྱང་དཔྱད་མཁན་ཉུང་བར་སྣང་ངོ༌། ། ཊཱིཀྐ་སོགས་སུ་
ཁང་པ་ཁང་ཆེན། བུད་མེད་དང་ཉལ་བ་རིན་ཆེན་སློང་བ་སོགས་
རེ་རེའི་མཐར་བླངས་པ་ལས་འདས་པ་ཉིད་ཡིན་པས་དེ་ལ་ནི་་་་་
བཤགས་བྱའི་ཉེས་བྱས་སུ་འགྱུར་རོ། །ཞེས་གསུངས་པ་བླངས་འདས་
ཀྱི་སྡེར་གཏོགས་པས་བཤགས་བྱ་ཡིན་པའི་དོན་ཡིན་ལ། གནས་
དབྱུང་མཚན་མི་མཐུན་པ་དང་ཉལ་བ་མི་ཚངས་སྤྱོད་ཀྱི་སྦྱོར་བ་དང་།
རིན་ཆེན་སློང་བ་གསེར་དངུལ་ལེན་པའི་སྦྱོར་བ་དང་། གསོ་སྦྱོང་
མི་མཐུན་པ་བྱེད་པ་བསླབ་པ་སྤང་བའི་སྦྱོར་བ་དང་། ཐོད་པའི་
སྣོད་ལྟ་བུར་བཏུང་བ་སྣོད་རྟགས་གཉིས་ཀའི་དང་། དེ་རྗེས་ཕྱོགས་
དང་ཁྱིམ་སུན་འབྱིན་གནས་པའི་དང༌། མཁན་པོར་གསོལ་བ་་་
བཏབ་པ་ལས་ཉམས་པ་དང་དབྱེན་མ་གུས་པའི་དང་། བསླབ་པ་
སྤོང་བ་མ་གུས་པ་དང་མི་སྤྱོད་གཉིས་ཀའི་གཞི་ལས་བྱུང་བའི་བླངས་
འདས་དངོས་སུ་གསུངས་སོ། ། ཁྱིམ་བྱེད་འདོད་ཀྱིས་ཚད་དབྱིབས་
གཞི་ཁ་དོག་མི་རུང་ཞིང་རྡོ་བཏེག་པ་དང་སེམས་བསྡུས་ པ་དགེ་་་
འདུན་ལ་བསྟན་པ་སོགས་ཀྱི་ཆོ་ག་མ་བྱས་པའི་ཁང་ཆེན་བརྩིགས་པ་
ལ་རྨང་བརྩིགས་དུས་ཁྱིམ་པའི་རྟགས་སྤང་བ་ལས་ཉམས་པའི་བླངས་
འདས་འབྱུང་ཞིང་། ཁྱིམ་བྱེད་འདོད་མེད་པར་དེ་ལྟར་བརྩིགས་པ་



༄༅། །རྗེ་ལྷ་མོའི་བློ་བཟང་ཚུལ་ཁྲིམས་རྒྱ་མཚོའི་འདུལ་བ།
379
。
ལ་ཕྱོགས་མཐུན་དང་། འདུལ་བ་ནས་གསུངས་པ་བཞིན་བརྩིགས་
པ་ལ་ཉེས་མེད་དུ་གསུངས་ལ། ཁ་ཅིག་ཊཱིཀྐར་བཤགས་བྱར་བཤད་
པ་རྩིག་དུས་དུད་འགྲོ་འདེབས་སྤྱོད་དང་གསོད་པ་འབྱུང་བའི་ཕྱིར་ན་
དེ་ལ་དགོངས་ཞེས་ཟེར། དེ་ལྟར་ན་གནོད་པའི་གཞི་ལས་བྱུང་བ་
ཡིན་དགོས་པས། ཊིཀྐ་ལས། ཁང་བ་ཁང་ཆེན་རྩིག་པ་ཡང་་་་
འདོད་པའི་གཞི་ལས་བྱུང་བ་ཡིན་ཏེ། ཞེས་འདོད་པའི་གཞི་ལས་བྱུ
ང་བར་གསུངས་པ་དང་འགལ་ལོ། །ཕྱོགས་མཐུན་ཐམས་ཅད་མཐའ་
དག་ཉམས་པ་ཕམ་པའི་ཕྱོགས་མཐུན་དང༌། རྟགས་སོགས་སོ་སོར་
ཉམས་པའི་ཕྱོགས་མཐུན་གཉིས་དང་། གཞི་ནས་བཤད་པ་དང་།
སྡོམ་བསྡུས་ཀྱི་ཕྱོགས་མཐུན་གཉིས་དང་། སྡོམ་པ་ ཉམས་ པའི་་་
ཕྱོགས་མཐུན་དང༌། བར་མ་ཉམས་པའི་ཕྱོགས་མཐུན་གཉིས་སུ་
འདུའོ། །
གསུམ་པ་བསླབ་བྱིན་ལ་ཅིར་འགྱུར་ནི། བསླབ་པ་བྱིན་པ་ནི་
འདྲ་བ་ཉིད་དོ། །ཞེས་བྱུང་། དེ་ལ་མདོ་སྡེ་བས་འདི་ལ་ཕམ་པ་མི་
འབྱུང་ཡང་ སྦོམ་ པོ་ ལྕི་ བ་ དག་ཆེད་དང་། གྲུབ་ མཐའ་ གོང་ མ།
འདུལ་བ་རང་ལུགས། སྔ་རབས་པ་རྣམས་ཀྱིས་འདིས་སྔར་སྡོམ་པ་
བཏང་བས་སྡོམ་པ་བླངས་ཏེ་སྔར་གྱི་ཕམ་པ་དག་ཆེད་དང༌། བྱེ་
སྨྲས་སྡོམ་པ་མ་བཏང་ཡང་དགོས་པ་སྒྲུབ་ནུས་ལས་ཉམས་པས་ཉམས་
བྱེད་ཀྱི་ཕམ་པ་དག་པའི་ཆེད་དུ་བསླབ་པ་བྱིན་པར་འདོད། འདྲ་
བ་ཉིད་དོ་ཞེས་པའི་འདྲ་ཚུལ་དམིགས་གསལ་གསུམ་མ་གཏོགས་སྡེ་ལྔ་



380
༄༅། །གནའ་དཔེ་གཅེས་བསྡུས་དཔེ་ཚོགས།
རྫོགས་པར་སྐྱེད་པའི་རྟེན་ལ་རྣམ་དག་དང་འདྲ། རྣམ་དག་གིས་
བསླབ་བྱིན་ཡུལ་དུ་བྱས་ན་བརྡེག་གཟས་སོགས་བསྐྱེད་པར་བྱེད་པ་ལ་
འགལ་བ་བཞི་ཡོད་ཚུལ་མཚོ་ཊཱིཀ་ཏུ་གསལ་ལོ། །བསླབ་བྱིན་ཕྱིར་མི་
འོང༌ སྡེ་ ལྔ་ བསྐྱེད་ པའི་ རྟེན་ ལ་ རྣམ་ དག་ དང༌ འདྲ་ མིན་ དང༌།
བསླབ་བྱིན་དགེ་ཚུལ་དང་དགེ་སློབ་མ་བསྙེན་པར་རྫོགས་མ་ཐག་པ་
ཡོད་མེད་དཔྱད། དགེ་སློང་དགའ་བ་ཅན་བདུད་རིགས་ཀྱི་བུ་མོས་
བསླུས་ཏེ་འཆབ་མེད་བྱུང་བ་ལ་གསོལ་བཞིའི་ལས་ཀྱིས་ཇི་སྲིད་འཚོར་
བསླབ་ཆོས་ལྔ་བཅུ་བྱིན་ཏེ་སྡོམ་པ་ལེན་དུ་བཅུག དེས་དགྲ་བཅོམ་
ཐོབ་ཚེ་ཆད་ལས་གྲོལ་ཏེ་རང་གྲལ་ལ་འཇོག་ཏུ་བཅུག་གོ། བསླབ་
ཆོས་སྤྱོད་པའི་དགོས་པ་རང་གཞན་ལ་སྡོམ་སེམས་དང་སྐྱོ་བ་སྐྱེ་ཆེད་
དོ། །འདི་ལྟུང་བ་ཕལ་ཆེར་ལ་ཚིག་ཚོགས་བསྐྱུངས་པ་ཁོ་ནའི་དགོས་
པ་ཅན་ནོ། ། ཞར་བྱུང་ནི། བསྙེན་པར་མ་རྫོགས་པ་དང་ལྡན་པ་
ཉིད་ཀྱང་ངོ༌། །དེ་ལ་ནི་མ་ཡིན་ནོ། །དགེ་སློབ་མ་ལ་ཡང་ངོ༌། །ཞེས་
རྟེན་གྱི་ཞར་ལ་ཡུལ་སྟོན་པའི་མདོ་གསུམ་བྱུང་། མདོ་དང་བོ་་་
གཉིས་མདོར་བསྡུས་དང་། ཚིག་ཚོགས་བསྐྱུངས་པ་གཉིས་ཀའི་་
དགོས་ པ་ ཅན་དང༌། ཐ་མ་མདོར་བསྡུས་རྟོགས་ པ་ཁོ་ན་དང༌།
འདི་གསུམ་གྱིས་ལྟུང་བ་ཉུང་ཤོས་ཤིག་གི་ཡན་ལག་བསྟན་པས་མཐའ་
དག་སྤྱིར་བསྟན་སོགས་གང་ཡང་མིན་ནོ། །བསླབ་བྱིན་ནི་རྟེན་རྣམ་
དག་གི་ཡུལ་ལ་བསྙེན་པར་མ་རྫོགས་པ་དང་ལྡན་པ་སྟེ་འདྲ་བ་ཡིན་ཏེ།
འདྲ་ཚུལ་མུ་བཞི་ཡོད་པའི་ཕྱིར། དང་བོ་སེལ་བའི་སྒོ་ནས་འདྲ་



༄༅། །རྗེ་ལྷ་མོའི་བློ་བཟང་ཚུལ་ཁྲིམས་རྒྱ་མཚོའི་འདུལ་བ། 381
ཚུལ་མཚོ་ཊཱིཀ་ལས། བསྔོས་བསྒྱུར་ཚིག་ལ་ཁྱད་དུ་གསོད། །བསླབ་
པ་ སྤོང་དང་མི་སྨྲ་འགྲོ། ། བཞི་ལ་ན་སྨད་དངོས་སུ་གསུངས། ། དེ་
མཚུངས་གཞན་ལ་མདོར་བསྡུས་སྦྱར། ། ཞེས་པ་ལྟར་དགེ་སློང་ཕས་
བསྐྱེད་ པ་ ཞེ་ གཅིག་ ལ་ བསླབ་ བྱིན་ ཡུལ་ དུ་ བྱས་ ན་ ན་ སྨད་ དང་།
གཞི་མེད་བག་ཙམ། ལྷག་མས་སྐུར་འདེབས། གནས་ངན་ལེན་
འཆབ་བརྗོད་གཉིས་ཏེ་ལྔ་ནི་ཡུལ་བསླབ་བྱིན་ལས་ཀྱང་རྫོགས་པར་
བསྐྱེད་དོ། ། གཉིས་པ་ཡན་ལག་གི་འདྲ་ཚུལ། འདོན་དང་གནས་
ངན་ལེན་བརྗོད་ལ། ། ཞུ་ཆུང་ནས་གསུངས་བསྟན་བཅོས་མཐུན། །
ཞུ་ཆེན་ན་སྨད་སྦྱོར་ལ་དགོངས། །བདེན་སྨྲ་ནུབ་ལྷག་མདོར་བསྡུས་
སྦྱར། ། ཞེས་པ་ལྟར། མ་རྫོགས་པ་སྤྱིས་བསྐྱེད་དང་བོ་བཞི་ཡུལ་
བསླབ་བྱིན་གྱིས་ཀྱང་རྫོགས་པར་སྐྱེད་དོ། །གསུམ་པ་བསྙེན་པར་མ་
རྫོགས་པའི་བྱ་བ་འགྲུབ་པའི་སྒོ་ནས་འདྲ་ཚུལ། དེས་རང་བཞིན་དུ་
གནས་པ་ལ་བྱིན་ལེན་འཆགས་ལ་རེག་ན་འཇིག་པར་ལུང་མ་མོ་དང་
ཊཱིཀྐ་ལས་སོ། ། བཞི་བ་རྣམ་དག་གི་བྱ་བ་མི་འགྲུབ་པའི་སྒོ་ནས་མ་
རྫོགས་པ་དང་འདྲ་ཚུལ་ནི། ལས་ཀྱི་ཁ་བསྐང་བ་ལ་སོགས་པའི་
རྣམ་དག་གི་བྱ་བ་རྣམས་མི་འགྲུབ་སྟེ། ཆོ་ག་ཁྱད་པར་ཅན་ལས་
ཉམས་པས་སོ། ། ཞུ་བ་ལས། གནས་མལ་དང་གདིང་བ་སྡུད་པ་
བཅོལ་ཡུལ་དང༌། ཕྱི་དྲོ་གྲོང་རྒྱུ་བ་བརྗོད་ཡུལ་མི་འགྲུབ་པར་་་་
དངོས་སུ་གསུངས་ཤིང་། ཆོས་གོས་བྱིན་གྱིས་བརླབ་ཡུལ་སོགས་ལ་
མདོར་བསྡུས་སྦྱར་རོ། ། བསླབ་བྱིན་དེ་ལ་བསླབ་བྱིན་གཞན་་་་་



382 ༄༅ ། །གནའ་དཔེ་གཅེས་བསྡུས་དཔེ་ཚོགས།
བསྙེན་པར་མ་རྫོགས་པ་དང་འདྲ་བ་མིན་ཏེ། སྔར་གྱི་ཞེ་དྲུག་ལ་
ལྟུང་བ་རྫོགས་པར་བསྐྱེད་པའི་ཕྱིར་དང་། དེའི་བསླབ་བྱིན་ཡུལ་དུ་
བྱས་པ་ལས་འདོན་པ་སོགས་ཀྱི་ལྟུང་བ་མི་སྐྱེད་ལ། ཆོས་གོས་བྱིན་
གྱིས་བརླབ་པའི་ཡུལ་རྣམ་དག་མེད་ན་བསླབ་བྱིན་གྱིས་རུང་ཞིང་།
བྱིན་ལེན་མི་འགྲུབ་པའི་ཕྱིར། རྟེན་དགེ་སློབ་མ་ལ་དགེ་སློང་བསླབ་
པ་བྱིན་པ་མོ་དེ་བསྙེན་པར་མ་རྫོགས་པ་དང་ལྡན་པ་མིན་ཏེ། སྔར་
གྱི་མུ་བཞིས་སོ། །གཉིས་པ་བསམ་པའི་ཡན་ལག་སེལ་བ་དང་བཅས་
པ་ནི། འགྲོ་བ་གཞན་གྱི་རྣམ་པ་བསྟེན་པ་ན་དགེ་སློང་གི་འདུ་ཤེས་
ཡོད་པ་ལའོ། །ཞེས་དང་། སོགས་སྒྲས་བསྡུས་པ་མེད་ན་ནི་ན་སྨད་
པ་ཉིད་དོ། ། ཞེས་བྱུང་། མི་ཚངས་སྤྱོད་དང་སྲོག་གཅོད་བཞིའི། །
ལྟུང་བ་རྫོགས་གསུངས་མདོ་འདིར་བསྡུས། །བལ་ཁུར་སྐྱེས་འཇོམས་
དོན་མཐུན་སྦེད། མ་གཏོགས་ཕལ་ཆེར་མདོར་བསྡུས་སྦྱར། །ཞེས་
པ་ལྟར་བཟུང་བར་བྱ་ཞིང་། མདོ་དང་བོ་འདིས་འདུ་ཤེས་ཡོད་
པས་མཚོན་ནས་ལྟུང་བ་ཐམས་ཅད་ཀྱི་ཡན་ལག་ཤེས་པ་རང་བཞིན་
དུ་གནས་པ་བསྟན་པས་མཐའ་དག་སྤྱིར་བསྟན་དུ་གསུངས་ ཤིང་།
མདོ་ཕྱི་མ་འདི་མཐའ་དག་སྤྱིར་བསྟན་མིན་པ་སྡེ་ལྔ་ཐམས་ཅད་ཀྱི་
བསམ་པའི་སེལ་བ་སྟོན་པས་འགྲུབ། དགོས་པ་གང་དང་ལྡན་་་་
དཔྱད་ཅེས་གསུངས་སོ། ། དགེ་སློང་གིས་སྔགས་དང་སྨན་དང་རྫུ་
འཕྲུལ་གྱིས་འགྲོ་བ་གཞན་གྱི་རྣམ་པ་བསྟེན་པ་ན་དགེ་སློང་གི་འདུ་
ཤེས་ཡོད་པ་ལ་བལ་ཁུར་སྐྱེས་འཇོམས་སོགས་མ་གཏོགས་སྡེ་ལྔ་ཕལ་



༄༅། །རྗེ་ལྷ་མོའི་བློ་བཟང་ཚུལ་ཁྲིམས་རྒྱ་མཚོའི་འདུལ་བ། 383
ཆེར་བསྐྱེད་ལ། ཤེས་པ་རང་བཞིན་དུ་མི་གནས་པའི་གང་ཟག་ལ་
སྡེ་ལྔ་ཕལ་ཆེར་གྱི་དངོས་གཞི་མི་འབྱུང་བར་ན་སྨད་བསྐྱེད་ཅེས་མདོ་
གཉིས་ཀྱིས་རིམ་བཞིན་བསྟན་ཏོ། ། དེ་ལ་བརྒྱད་ཡོད་དེ། དེ་ནི་
ལས་ཀྱི་རྣམ་སྨིན་སྐྱེས། །སྐྲག་གནོད་མ་མཉམ་མྱ་ངན་གྱིས། །ཞེས་པ་
ལྟར་གྱི་སྨྱོ་བ་དང་། འདོད་ཆགས་ཞེ་སྡང་སོགས་ཀྱིས་སེམས་འཁྲུག
ས་པ་དང་། ཚོར་བ་སྡུག་བསྔལ་གྱིས་གཟིར་བ་དང་། སྔགས་
སོགས་ཀྱིས་ལུས་གཞན་སྟག་ཏུ་སྤྲུལ་བ་བཞིའི་ཚེ་རང་ལ་དགེ་སློང་གི་
འདུ་ཤེས་མེད་པ་བཞི་ལ་ཤེས་པ་རང་བཞིན་དུ་མི་གནས་པའི་གཙོ་བོ་
བཞི་དང་། གཉིད་འཐུག་པོ་ལོག་པ་དང་། ཆང་སོགས་ཀྱིས་མྱོས་
པ་དང༌། འགོག་པ་སོགས་ལ་སྙོམས་པར་འཇུག་པ་དང་། བརྒྱལ་
བ་བཞི་ཕལ་བ་སྟེ་དེ་བཞིའི་ཚེ། ཉལ་ལྟུང་དག་དང་ཁང་བ་ཁང་
ཆེན་གྱི་ལྟུང་བ་སོགས་འབྱུང་བ་ཡོད་པའི་ཕྱིར་དང་། སྔ་མ་བཞིའི་
ཚེ་ལྟུང་བ་གང་ཡང་མི་འབྱུང་བས་གཙོ་བོར་བཤད་པའི་ཕྱིར་རོ། །
ཁང་བའི་ཡན་ལག་གཞན་ཚང་བར་གཞན་ལ་བཅོལ་ནས་དགེ་སློང་
རང་ཉིད་གཙོ་བོ་བཞི་བོ་གང་རུང་ལ་གནས་ཚེ་ཕལ་ཆེར་གྲུབ་པ་ན་
ཡན་ལག་གང་ཞིག་མ་ཚང་དཔྱད་པར་བྱ་དགོས་ཀྱང་། ཀུན་སློང་
གི་བསམ་པའི་ཤུགས་ཆད་པ་དང་བཅས་དབང་གིས་ཀྱང་ལྟུང་བ་མི་
འབྱུང་ངོ༌། །སྤྲུལ་ཚེ་དགེ་སློང་གི་འདུ་ཤེས་ཡོད་ན་གསོད་བཞི་དང་།
རྐུ་བ་དང༌། ཕམ་པ་དང་ལྷག་མ་དང་བོ་ལ་དངོས་གཞི་འབྱུང་བ་ལྟ
ར། བལ་ཁུར་སྐྱེས་འཇོམས་དོན་མཐུན་སྦེད་པ་བདེན་སྨྲ་ཁྲུས་དང་



384 ༄༅། །གནའ་དཔེ་གཅེས་བསྡུས་དཔེ་ཚོགས། །
དབེན་པ་གཉིས་སོགས་ལྟ་བུ་མ་གཏོགས་སྡེ་ལྔ་ཕལ་ཆེར་ལ་སྤྲུལ་ཚེ་
དགེ་སློང་གི་འདུ་ཤེས་ཡོད་ན་དངོས་གཞི་འབྱུང་བར་སྤྱིར་བསྟན་རྩོམ་
འཕྲོ་རིན་འཕྲེང་སོགས་ཀྱི་བམ་ལྔ་ལྟར་གསུངས། རང་རེའི་ཡིག་ཆ་
ར་གཞི་སྟོད་དུ་ལྟུང་བ་བདུན་མ་གཏོགས་པ་ལ་ལུས་ཐ་མལ་དུ་གནས་
པ་ཡང་དགོས་ཏེ། ཞེས་པ་མཚོ་ཊཱི ཀ་དང་། བསླབ་བྱ་ཆེན་མོ་
གཉིས་དང་མཐུན་ཆེད་ཙམ་ཡིན་གྱི། རང་ལུགས་སྤྱིར་བསྟན་ལྟར་
བཟུང་ངོ༌། །དེས་ན་རྫུན་ཕམ་སོགས་ལུས་མི་སྣང་བར་བྱས་ན་ན་སྨད་
དང༌། ལུས་བསྒྱུར་བ་ལ་སེལ་བ་མི་འབྱུང་ངོ༌། །རང་བཞིན་དུ་མི་
གནས་པའི་དོན་རྩ་བ་ལས། དགེ་སློང་གི་དངོས་པོར་མི་ཤེས་ན་
རང་བཞིན་ལས་ཉམས་པ་ཡིན་ནོ། །ཞེས་དང༌། རིན་འཕྲེང་ལས།
མདོས་ནི་ཤེས་པ་གཏད་ཐུབ་པ་དང༌། མི་ཐུབ་པ་ཉིད་བསྟན་པར་
མངོན་ནོ། །ཞེས་དང་། རྩ་བར། ཐ་སྙད་དུ་རུང་བའི་འདུ་ཤེས་
ལས་ཉམས་པ་ཉིད་ལ་ནི་ཞེས་སོགས་ལྟར་དགོས་ཀྱི། སྨྱོ་བ་དང་
མྱོས་པ་ཙམ་གྱིས་མི་ཆོག་གོ། སེལ་བ་ནི། གཟུགས་བསྒྱུར་བ་
སོགས་ཀྱིས་མི་ཚངས་སྤྱོད་སོགས་ཀྱི་སྦྱོར་བའི་ཚེ་དགེ་སློང་གི་འདུ་
ཤེས་ཡོད་ལ། མཐར་ཐུག་གི་ཚེ་མེད་ན་རང་བཞིན་མི་གནས་པ་
གཙོ་བོ་བཞི་ལ་སྦྱོར་བ་ན་སྨད་དང་དངོས་གཞི་ལྟུང་མེད། སྦྱོར་
དངོས་གཉིས་ཀའི་ཚེ་རང་བཞིན་དུ་མི་གནས་ན་གཙོ་ཕལ་བརྒྱུད་ཀ་
ལ་སྦྱོར་དངོས་གཉིས་ཀ་ལྟུང་མེད་ཡིན་ལ། སྦྱོར་བའི་ཚེ་མི་གནས་
ལ་དངོས་གཞིའི་ཚེ་གནས་ན་སྦྱོར་ལྟུང་མེད་ཅིང་། སྦྱོར་དངོས་་



༄༅། །རྗེ་ལྷ་མོའི་བློ་བཟང་ཚུལ་ཁྲིམས་རྒྱ་མཚོའི་འདུལ་བ། 385
གཉིས་ཀ་འཕེན་པས་མ་འགྲུབ་པ་ཕམ་ལྷག་དང་བོ་གཉིས་ལྟ་བུ་དང་།
མཐར་ཐུག་འགྲུབ་ལ་སྦྱོར་བ་མི་འགྲུབ་པ་སྲོག་གཅོད་ལྟ་བུ་ལ་དངོས་
གཞི་ན་སྨད་དང༌། སྦྱོར་བ་འགྲུབ་ལ་མཐར་ཐུག་མི་འགྲུབ་པ་བྱིན་
ལེན་མ་བྱས་པར་ཟ་བ་ལྟ་བུ་ལ་བསྡམ་བྱ་དང་། གཉིས་ཀ་འགྲུབ་པ་
འཆང་འཇོག་ལྟ་བུ་ལ་ལྟུང་མེད་དོ། ། སྦྱོར་བའི་ཚེ་གནས་ལ་དངོས་
གཞིའི་ཚེ་མི་གནས་ན་གཙོ་བོ་བཞི་ལ་དངོས་གཞི་ལྟུང་མེད་དང་།
ཕལ་བ་བཞི་ལ་མི་འགྲུབ་པ་གསུམ་ལ་ན་སྨད་དང་། གཉིས་ཀ་་་
འགྲུབ་པ་ལ་དངོས་གཞི་རྫོགས་པར་འབྱུང་ཞེས་རབ་བྱུང་སྡེ་ལྔ་ཀ་ལ་
འདྲ་བར་བསྟན་པར་གསུངས་ལ། སྦྱོར་དངོས་འཕེལ་བས་འགྲུབ་
མི་འགྲུབ་ཀྱི་དོན་རིན་འཕྲེང་ལས། དེའི་ཚེ་ལུས་ངག་གི་བྱ་བ་དང་
ཤེས་པ་མངོན་གྱུར་པ་དགོས་པ་དང་མི་དགོས་པ་ལ་འཆད་དོ། །ཞེས་
པ་ལྟར་རོ། །ཁོ་ན་རེ། དགེ་སློང་གིས་རང་ཉིད་དུད་འགྲོར་སྤྲུལ་ཏེ།
དགེ་སློང་གི་འདུ་ཤེས་མེད་པར་མི་ཞིག་ལ་དེར་འདུ་ཤེས་ཏེ་བསད་ན་
དངོས་གཞིའི་སྦོམ་པོ་འབྱུང་བར་ཐལ། དེ་འབྱུང་བར་ཡིག་ཆར་
གསུངས་པའི་ཕྱིར་ཞེ་ན། དེ་ནི་སྦྱོར་བའི་ཚེ་མི་གནས་ལ་མཐར་
ཐུག་གི་ཚེ་གནས་པ་ལ་དགོངས་གསུངས་སོ། །མཚོ་ཊཱིཀ་ལས། དེ་
ལྟར་ལྟུང་བ་བཞི་བཅུ་ལ། ལུས་མི་སྣང་བས་ན་སྨད་གསུངས། །
ཞེས་རྫུན་ཕམ་སོགས་བཞི་བཅུ་ལུས་མི་སྣང་བར་བྱས་པ་ལ་ན་སྨད་དུ་
ཞུ་བར་གསུངས་པར་བཤད་པས་ལྟུང་བ་བདུན་ལས་གཞན་སྡེ་ལྔ་ཀ་
ལ་ལུས་མི་སྣང་བར་མ་བྱས་པ་ཡན་ལག་ཏུ་དགོས་ཀྱང་། ཐ་མལ་དུ་



386
༄༅། །གནའ་དཔེ་གཅེས་བསྡུས་དཔེ་ཚོགས།
གནས་པ་མི་དགོས་སོ། །
གསུམ་ པ་ བསླབ་ ཚིགས་ ཀྱི་ ཡན་ ལག་ ལ། དངོས་ དང་།
ཞར་བྱུང་གཉིས། དང་བོ་སྟོན་པར། ཚིགས་སྔ་མར་སྦྱོར་བ་བྱས་
པ་ལ་ཡང་ངོ༌། །ཞེས་དང༌། སོགས་ སྒྲས་བསྡུས་པ་ཕྱི་མ་ལ་ཡང་དེ་
དང་ལྡན་པ་ཉིད་ཡིན་ནོ། །ཞེས་བྱུང༌། མདོ་འདི་གཉིས་སྔར་ལྟར་
གཉིས་ ཀའི་ དགོས་ པ་ ཅན་ དང༌ མཐའ་ དག་ སྤྱིར་ བསྟན་ ཡིན་ ལ།
ཚིགས་སྔ་མ་ཁྱིམ་པ་དགེ་ཚུལ་ཕ་མ་དགེ་སློབ་མ་སོགས་སྔ་མ་སྔ་མའི་
རྟེན་ལ་དགེ་ཚུལ་སོགས་ཕྱི་མ་ཕྱི་མའི་རྟེན་ལ་དངོས་གཞི་འགྲུབ་རུང་
གི་སྦྱོར་བ་བྱས་པ་ལ་ཡང་། ཚིགས་སྔ་མར་སྦྱོར་བའི་ན་སྨད་འབྱུང་
བ་ཊཱིཀྐ་དང༌། ཕྱི་མར་དངོས་གཞིའི་ན་སྨད་འབྱུང་བ་འོད་ལྡན་
ལྟར་བསྟན་ཏོ། །དེ་ལྟར་ན་སྡེ་ལྔ་ཀུན་གྱི་དངོས་གཞི་རྫོགས་པ་ལ་མེད་
དུ་མི་རུང་བའི་སྦྱོར་དངོས་ལ་བསླབ་ཚིགས་གཅི ག་པ་ད གོ ས་ཏེ།
ཚིགས་ཕྱི་མ་དགེ་སློང་ཕ་མའི་རྟེན་ལ་རྐུ་སོགས་ཀྱི་སྦྱོར་བ་བྱས་པ་ལ་
ཡང་། དགེ་སློབ་མ་སོགས་ཚིགས་སྔ་མའི་སྡོམ་པ་དེ་དང་ལྡན་པ་
ཉིད་ཡིན་པས་མར་བབས་ཚེ་མཐར་ཐུག་གྲུབ་ན་འབབ་ཚེ་སྡོམ་སེམས་
མེད་ཕྱིར་ཕམ་འདྲ་སྐྱེ་བར་རིན་འཕྲེང་ལས། བདག་ཉིད་དགེ་ཚུལ་
དུ་བབས་ཤིང་དགེ་ཚུལ་གྱི་དུས་སུ་མཐར་ཐུག་ན་ཉེས་བྱས་དངོས་
གཞི་ བསྐྱེད་ པ་ ལྟ་བུ་ སྟེ། ཞེས་ སོགས་ ཊཱིཀྐ་ ལྟར་ གསུངས་ སོ། །
ཚིགས་སྔ་མར་གསོད་སོགས་ཀྱི་སྦྱོར་བ་བྱས་པ་དེ་ཁོ་ནས་ཚིགས་ཕྱི་
མར་དངོས་གཞི་གྲུབ་ན་སྡེ་ལྔ་ཀ་ལ་ན་སྨད་དུ་འགྱུར་བར་བཤད་དེ།



༄༅། །རྗེ་ལྷ་མོའི་བློ་བཟང་ཚུལ་ཁྲིམས་རྒྱ་མཚོའི་འདུལ་བ། 387
སྡོམ་པ་ཕྱི་མ་ལེན་ཚེ་སྡོམ་སེམས་འཕེལ་བས་གསོད་སེམས་ལོག་པའི་
ཕྱིར་རོ། །བསླབ་ཚིགས་ཕྱི་མར་སླར་ཡང་སྦྱོར་བ་བྱས་ན་ཕམ་པ་སྐྱེས་
ཀྱང་བསླབ་ཚིགས་སྔ་མ་ནས་སྦྱོར་བ་བརྩམས་པ་དེ་ཉིད་སྦྱོར་བའི་
སྦྱོར་བ་ཡིན་གྱི་ཕམ་པའི་སྦྱོར་བ་མིན་ཏེ། ཡིག་ཆར་ཕམ་ལྷག་གང་
རུང་གི་སྦྱོར་བ་ལ་སྦོམ་པོས་ཁྱབ་པར་གསུངས་པའི་ཕྱིར་རོ། །ཕམ་པ་
གང་ཡང་རུང་བའི་སྦྱོར་བ་ཡིན་ན། ཕམ་པའི་སྦྱོར་བ་ཡིན་པས་མ་
ཁྱབ་པས་འདིའི་ཚིག་ཟིན་ལྟར་རུང་ངོ༌། །གཉིས་པ་ཞར་བྱུང་ནི།
རྫས་བཀག་པ་བས་བཟང་བོ་ལ་ཡང་དེ་དང་ལྡན་པ་ཉིད་ཡིན་ནོ། །
ཞེས་དང་། འདྲ་བ་ལ་ཡང་ངོ༌། །ཞེས་བྱུང་མདོ་འདི་གཉིས་བམ་ལྔ་
ལྟར་ན་ལྟུང་བ་ཐམས་ཅད་ལ་སྦྱར་བས་དེ་ལྟར་ན་མཐའ་དག་སྤྱིར་
བསྟན་དུ་འགྱུར་ལ། རིན་འཕྲེང་ལས་བཅུ་གཅིག་ཙམ་ལ་སྦྱར་བ་
ལྟར་ན། རྣམ་འབྱེད་ལས་ཆ་གཉིས་ལ་གསུངས་པ་དེ་གཞན་བཅུ་ལ་
མདོར་བསྡུས་སྦྱར་བས་དེ་ཁོ་ནའི་དགོས་པ་ཅན་ནོ། །རྫས་དངོས་སུ་
བཀག་པ་བས་དཀོན་ཞིང་རིན་ཆེ་བའི་སྒོ་ནས་བཟང་བོ་ལ་བཀག་པ་
དེའི་ལྟུང་བ་དེ་དང་ལྡན་པ་སྟེ་འབྱུང་བ་ཉིད་ཡིན་ནོ། །བཀག་པ་དེ་
དང་འདྲ་བའི་བཟང་བོ་ལ་ཡང་ངོ་སྟེ་སྔ་མ་ལྟར་རོ། །དཀོན་ཞིང་རིན་
ཆེ་བས་བསྐྱེད་པ་ནི། སྲིན་བལ་འབའ་ཞིག་ཆ་གཉིས་དང་། །བལ་
ཁུར་རྨེལ་དང་གསེར་དངུལ་རེག། མངོན་མཚན་ཉོ་ཚོང་བསོད་པ་
ལོངས། །ཁབ་རལ་ལས་གྱུར་བཅུ་གཅིག་གོ། ཞེས་རིན་འཕྲེང་ལས་
སོ། ། འདུལ་འཛིན་གྱིས། བལ་ཁུར་རྨེལ་བ་ཉོ་ཚོང་གསུམ་དོར་



388
༄༅། །གནའ་དཔེ་གཅེས་བསྡུས་དཔེ་ཚོགས།
བཞི། དེ་དག་གི་གཞི་ལ་རིན་ཆེ་བ་མི་དགོས་པས་ཡིན་ལ། དེ་
ལྟར་ན་ཁབ་རལ་ར་ཡིས་ཀྱང་བསྐྱེད་པ་ཡོད་པས་མ་དོར་བ་ཅིའི་ཕྱིར་
དཔྱད་ཅེས་པ་གླེང་གཞིའི་དབང་གིས་སོ། །འདྲ་བ་གསེར་ལ་རེག་པ་
བཀག་པ་དང་འདྲ་བར་གཡུ་ལ་ཡང་བཀག་པ་དང༌། དེ་བཞིན་ཁྲ་
བ་རྙིང་བ་ལ་རེག་པ་དང་བྱང་ཤ་ཟན་གྱི་ཡུལ་དུ་རྩམ་པས་བསོད་སློང་
བསྐྱེད་པ་ལྟ་བུ་ཡིན་པར་མཚོ་ཊཱིཀ་ལས་གསུངས་སོ། །
བཞི་བ་མཚན་གྱི་ཡན་ལག་ལ་སྤྱི་དོན་དང་། གཞུང་དོན་
གཉིས། དང་བོར་ཐུན་མོང་ཡིན་མིན་གྱི་དབྱེ་བ་དང་། ཐུན་མོང་
ཡིན་མིན་གྱི་དོན་དང་། ཕྱི་མའི་མཚན་ལ་ཅིར་འགྱུ ར་གསུམ།
དང་བོ་ལ་ཐུན་མོང་དང་། ཐུན་མོང་མ་ཡིན་པ་གཉིས། དང་བོ་
ཐུན་མོང་བ་ལ་ཡང་། མཚན་ཉིད་ཅི་འདྲ་བ་དང་། རྗེས་མཐུན་
མིང་ཙམ་གཉིས་སོ། །དང་བོ་ནི། ཐུན་མོང་བའི་ཕམ་པ་བཞི་དང་།
སྨྱན་དང་། གཞི་མེད་དང་། བག་ཙམ་གྱིས་སྐུར་འདེབས་གཉིས་
དང༌། གོས་ཞག་བཅུ་འཆང་བ་དང༌ ཟླ་འཇོག་དང་། སློང་
བའི་སྤང་བ་དང་། ལ་ སོ ག ས་ པ ས་ བསྡུས་ པ་ སློང་ རིགས་དང༌།
སྤགས་ པ་ སློང་ བ་ དང་། སོ་ སོ་ ནས་ སྤགས་ པ་ སློང་ བ་ དང༌།
བསྐུར་བ་བཅས་ལྔ་དང་། གསེར་དངུལ་ལ་རེག་པ་དང་། མངོན་
མཚན་ཅན་དང༌། ཉོ་ཚོང་དང༌། ལྷུང་བཟེད་འཚོལ་བ་དང་།
སོ གས་ པས་ འཐག་ པ་ དང་། འཐག་ པ་ བསྐྱེད་ པ་ གསུ མ་ དང་།
ཤེས་བཞིན་གྱི་རྫུན་དང་། མ་རྫོགས་པ་དང་ལྷན་ཅིག་འདོན་པ་



༄༅། །རྗེ་ལྷ་མོའི་བློ་བཟང་ཚུལ་ཁྲིམས་རྒྱ་མཚོའི་འདུལ་བ། 389
དང་། མི་ཆོས་བླ་མ་བདེན་སྨྲ་དང༌། ས་བོན་སྐྱེ་འཇིག་དང༌།
སྲོག་ཆགས་དང་བཅས་པ་འདེབས་པ་དང་། རིམ་པ་གཉིས་ལས་
ལྷག་རྩིག་པའི་ཕྱོགས་གཅིག་དགེ་འདུན་ལས་དཀོན་མཆོག་གཞན་
གཉིས་ཀྱི་དོན་དུ་རྩིག་པའི་དེ་དང༌། མུ་སྟེགས་པའི་འདུག་གནས་
སུ་ཟ་བ་དང་། ལ་སོགས་པས་བསྡུས་པ་དོ་གསུམ་ལྷག་ལེན་དང་།
སྤངས་ཟ་སྟེ་ གསུ མ་ད ང༌། དུ ས་ མི ན་ པའི་ཁ་ཟས་ཟ་བ་དང་།
བྱིན་ལེན་མ་བྱས་པར་ཟ་བ་དང་། སྲོག་ཆགས་དང་བཅས་པ་ལ་
སྤྱོད་པ་དང༌། གཅེར་བུ་པ་ལ་ཟས་སྦྱིན་པ་དང་། དམག་ལ་ལྟ་བ་
དང་། དམག་ནང་དུ་ཞག་གཉིས་གནས་པ། གཡུལ་བཤམས་་
དཀྲུག་སྟེ་གསུམ་དང༌། མེ་ལ་རེག་པ་དང་། བསྙེན་པར་མ་རྫོགས་
པ་དང་ལྷན་ཅིག་ཉལ་བ་དང་། ཁ་མ་བསྒྱུར་བའི་གོས་གྱོན་པ་དང་།
ལོང ས་པ་གཞིར་གཏོགས་དང༌། ཁྲུས་བྱེད་པའི་ལྟུང་བྱེད་དང་།
དུད་འགྲོ་གསོད་པ་དང་། ཆུ་ལ་རྩེ་བ་དང༌། སྦེད་ པ་ དང༌།
གཞི་མེད་པར་ལྷག་མའི་སྐུར་འདེབས་དང༌། རྐུན་མ་དང་ལྷན་ཅིག་
ལམ་དུ་འགྲོ་བ་དང༌། ས་རྐོ་བ་དང༌། མགྲོན་གཉེར་རིང་འདུག་
དང༌། མ་གུས་པའི་ཕྱོགས་གཅིག་སངས་རྒྱས་ཀྱི་བཀའ་དང་འགལ་
བར་བྱས་པ་དང༌། ཆང་འཐུང་བ་དང་། དུས་མིན་པར་གྲོང་དུ་
འགྲོ་བ་དང་། ཟས་བཅས་ཀྱི་སྡོམ་བསྡུས་ཕྱི་དྲོ་གྲོང་རྒྱུ་དང༌། རྒྱ
ལ་པོའི་ཕོ་བྲང་དུ་མཚན་མོ་འཇུག་པའི་ལྟུང་བྱེད་དང་། ཁབ་རལ་
འཆོས་པའི་ལྟུང་བྱེད་དང་། གདིང་བ་ཚད་ལྷག་གི་ལྟུང་བྱེད་དང༌།
。
。
。



390 ༄༅ ། །གནའ་དཔེ་གཅེས་བསྡུས་དཔེ་ཚོགས།
གཡན་པ་དགབ་པ་ཚད་ལས་ལྷག་པ་དང་། བདེ་བར་གཤེགས་པའི་
ཆོས་གོས་ཀྱི་ཚད་དམ་དེ་ལས་ལྷག་པའི་ཆོས་གོས་བྱེད་པ་སྟེ་མཚན་
ཉིད་ཅི་འདྲ་བའི་ལྟུང་བ་ང་བདུན་འདུལ་འཛིན་རིན་པོ་ཆེས་གསུངས་
སོ། །དེ་ལྟར་ན། ལྷག་མ་ཅི་འདྲ་གསུམ་དང་མིང་ཙམ་བཞི། །སྤང་
ལྟུང་ཅི་འདྲ་བཅུ་གསུམ་མིང་ཙམ་དྲུག། ལྟུང་བྱེད་ཐུན་མོང་བདུན་
ཅུ་རྩ་གཉིས་ལས། །ཅི་འདྲ་སོ་ལྔ་མིང་ཙམ་སོ་བདུན་ནོ། ། སོར་་་་
བཤགས་གསུམ་པ་མིང་ཅན་གཞན་གསུམ་ཡང་། །ཞེས་བཟུང་ངོ༌། །
རིན་འཕྲེང་ལས། བཅའ་དང་ཞེས་པ་སྤངས་ཟ་ཆོ་ག་འཇིག་པས་དེ་
ལས་བསལ། མ་གུས་པ་ཕྱོགས་གཅིག་ཡིན་པས་བསལ་བས་ལྔ་བཅུ་
ང་ལྔ་བྱས་ལ། མཚོ་ཊཱིཀ་ལས་སྦེད་པ་ཞུ་བར་ཕ་མ་ཕན་ཚུན་ལ་ཉེས་
བྱས་སུ་གསུངས་པས་དེ་དང་ནི་མ་གུས་པ་ཕྱོགས་གཅིག་ཙམ་ཡིན་
པས་བསལ་བས་ཤིང་གཅོད་པ་ཞུ་བར་དངོས་སུ་གསུངས་ཤིང༌། ས་
བོན་འཇོམས་པ་ལ་མདོར་བསྡུས་སྦྱར་བས་ཤིང་གཅོད་པ་ ས་བོན་
འཇོམས་པ་ལས་ཟུར་དུ་བགྲང་བས་ང་དྲུག་བྱས་སོ། །ཕའི་སྤངས་ཟ་
མཚན་གྱུར་ཚེ་ཉེས་བྱས་སུ་ཞུ་བར་གསུངས་པ་ཡན་ལག་མ་ཚང་བ་ལ་
དགོངས་པར་མཚོ་ཊཱིཀ་ལས་གསུངས་ཤིང་། སྦེད་པ་ཕ་མ་ཕན་ཚུན་
ལ་ཉེས་བྱས་སུ་གསུངས་པ་སྦྱོར་བར་དགོངས་ལ། སོ་ཐར་སོགས་
ལས་རབ་བྱུང་སྤྱིས་བསྐྱེད་དུ་གསུངས་པ་ལྟར་རོ། །འོན་ཀྱང་ལྟུང་བ་
དེ་དག་ལ་མཚན་ཉིད་ཅི་འདྲ་བས་མ་ཁྱབ་སྟེ། རང་གི་ཟག་བྱེད་
དང་སྐྱེས་པ་གཞན་གྱི་ནོར་བུ་སྤྲད་པ་དང་། དགེ་སློང་ཕ་རང་གི་



R
༄༅། །རྗེ་ལྷ་མོའི་བློ་བཟང་ཚུལ་ཁྲིམས་རྒྱ་མཚོའི་འདུལ་བ། 391
ནོར་བུ་དང་བུད་མེད་གཞན་གྱི་ཟག་བྱེད་སྤྲད་པ་སྟེ་གཉིས་ཀྱི་གཉིས་
སྤྲོད་པའི་མི་ཚངས་སྤྱོད་དང་། ཕུལ་དགུ་བས་ཆེ་བ་དང་ཆུང་བའི་
ལྷུང་བཟེད་འཚོལ་བའི་སྤང་ལྟུང་དང་། མ་དག་པ་ལ་སྐུར་འདེབས་
གསུམ་སོགས་མཚན་ཉིད་ཅི་འདྲ་བ་མིན་ཏེ། དེ་རྣམས་ལ་དེའི་དོན་
མ་ཚང་བའི་ཕྱིར། མ་གུས་པ་དང་རིམ་གཉིས་ཁོ་ན་ཕྱོགས་གཅིག་
བྱས་པ་མི་འཐད་པར་ཐལ། གཞི་མེད་བག་ཙམ་གཉིས་དང་སློང་
སོགས་ལྔ་ཡང་ཕྱོགས་རེ་ཡིན་པའི་ཕྱིར་སོགས་དཔྱད་བྱ་མང་། མཚོ་
ཊཱིཀ་རང་ལ། ཕམ་རྫུན་བདེན་སྨྲ་ས་བོན་འཇོམས། ། ཞེས་བདེན་
སྨྲ་ཡོད་ལ། རྐུ་དང་སྨྱན་དང་སྐུར་འདེབས་གསུམ། ། ཞེས་བག་
ཙམ་ཡོད་ཅིང་། ཁྱིམ་སུན་མེད་ལ་དགེ་འདུན་གྱི་ལས་དང་འབྲེལ་
བས་ཅི་འདྲ་བར་མི་རུང་བའི་ཕྱིར་ན། མཚོ་ཊཱིཀ་སྦེད་པ་དང་ནི་མ་
གུས་བསལ། ། ཤིང་གཅོད་ཟུར་དུ་བགྲང་བས་ང་དྲུག་བྱས། ། ཞེས་
སྡོམ་གྱི་ཚིག་བསྒྱུར་དགོས་པར་ཁྲི་རྒྱུན་ལས་འབྱུང་བ་ལྟར་ལས་འོས་
མེད་དོ། །གཉིས་པ་རྗེས་མཐུན་པའི་མིང་ཙམ་གྱི་ལྟུང་བ་ལ་གཉིས།
མཚན་མཐུན་ཡན་ལག་ཏུ་དགོས་པ་དང་། མཚན་མི་མཐུན་པ་ཡན་
ལག་ཏུ་དགོས་པའོ། །དང་བོ་ནི། རིན་འཕྲེང་ལས། བསྒོ་གྱུར་
བཞི་དང་འཕྲོག་པ་དང་། །བསྡོས་བསྒྱུར་སྐྱོན་དང་ཕྲ་མ་དང་། ། སྐྱོ་
སྔོགས་དང་གནས་ངན་ལེན་བརྗོད་པ་དང༌། བཤེས་ངོར་བྱེད་པ་
དང༌། ཁྱད་གསོད་དང་། འཕྱ་བ་དང་། བསྒོ་བ་རྣལ་གཟོན་
དང༌། ཁྲི་སྟེ་གནས་མལ་གྱི་ལྟུང་བ་དང་། གདིང་བའི་ལྟུང་བ་



。 ༦
392 ༄༅། །གནའ་དཔེ་གཅེས་བསྡུས་དཔེ་ཚོགས།
དང་། ཕྱིས་གནོན་དང༌། རྩ་བ་འབྱུང་བ་ལ་འདུག་པ་དང༌།
བཟའ་བཅའ་སྤངས་པར་སྟོབ་པ་དང་། འདུས་ཟ་བརྡེག་གཟས་
གནས་ངན་ལེན་འཆའ་བ་དང་། བདེ་སྟེ་ཟན་གཅོད་དང་། འདུ
ན་པ་ཕྱིར་བསྒྱུར་དང་། ཆོས་ཏེ་སྡིག་ལྟ་བརྗོད་པ་དང་། སྨྲ་བ་སྟེ་
སྤངས་ པ་ རྗེས་ ཕྱོགས་དང༌། ད གེ་ཚུལ་ བསྙིལ་ བ་སྡུད་ པ་ དང་།
འགྱོ ད་པ་ བསྐྱེད་ པ་ དང༌། སོ ར་ མོ་ སྟེ་ ག་ ག་ཚིལ་བྱེད་ པ་ དང༌།
སྔངས་པར་བྱེད་པ་དང་། བསླབ་པ་ཉེར་འཇོག་དང་། ཉན་རྣ་
བྱེད་ པ་ དང༌། ལས་ཀྱི་གནས་ ནས་ མ་ སྨྲས་ པར་ འ གྲོ་ བ་ དང་།
དགེ་འདུན་ལ་མ་གུས་པ་བྱེད་པ་དང༌། ཟས་བཅས་དང༌། ད་
གདོད་དང༌། ཁྲི་རྐང་འཆོས་པ་དང་། ཤིང་བལ་གདལ་བ་དང་།
དམག་དཔོན་སེངྒེ་ལས་གྱུར་པ་སྟེ་སོར་བཤགས་གསུམ་པ་དང༌། དེ་
ལྟར་བཞི་བཅུ་ཐམ་པའོ། ། ཟས་བཅས་ཀྱི་སྡོམ་བསྡུས་ གྲོང་རྒྱུ་་་་
གཉིས་ལས། སྔ་དྲོ་གྲོང་རྒྱུ་ལ་ཟས་དང་བཅས་པའི་ཁྱིམ་དུ་རང་གི་
ཚིག་གིས་མཚན་མཐུན་གྱི་དགེ་འདུན་སྤྱན་དྲངས་པ་དགོས་པས་རྗེས་
མཐུན་མིང་ཙམ་འདིར་བགྲང་ཡང་། ཕྱི་དྲོ་གྲོང་རྒྱུ་མཚན་ཉིད་ཅི་འ
དྲ་བར་གྲངས་ཟིན་པའོ། །མ་གུས་པ་འདིར་བགྲང་བ་ནི་དེའི་ཕྱོགས་
གཅིག་དགེ་འདུན་ལ་མ་གུས་པ་སྟེ། གཞན་དུ་ན་སྡོམ་ཚིག་སྔ་མ་
དང་འགལ་བས་སོ། །གཉིས་པ་མཚན་མི་མཐུན་པ་ཡན་ལག་ཏུ་དགོ
ས་ པ་ ནི། དེ་ཉིད་ལ ས། འཁྲུར་འཇུག་པ་དང་ལེན་ པ་ དང༌།
ཁྱིམ་པ་མོ་ལ་ཆོས་སྟོན་དང་། །དེ་དང་ལམ་འགྲོ་བུད་མེད་ཉལ། །དེ་



༄༅། །རྗེ་ལྷ་མོའི་བློ་བཟང་ཚུལ་ཁྲིམས་རྒྱ་མཚོའི་འདུལ་བ།
393
ལྟར་དེ་ནི་ལྔ་ཡིན་ནོ། ། འབྲལ་དང་སྤངས་པ་ཟ་བ་དང༌། ། གསོག་
འཇོག་བྱེད་དང་ཟ་བ་སྟེ། །ཆོ་ག་འཇིག་པ་བཞི་བསྣན་ན་བཞི་བཅུ་རྩ་
དགུར་འགྱུར་རོ། །དེ་ལ་ཆོ་ག་འཇིག་པ་ཞེས་བཤད་པའི་རྒྱུ་མཚན་
ཡོད་དེ། མཚན་གྱུར་ཚེ་གོས་བྱིན་རླབས་ཀྱི་ཆོ་ག་དང་ཟས་ཀྱི་ཆོ་ག་
འགྱུར་ བའི་ ཕྱིར་ ཏེ། དེའི་ ཚེའི་ གོས་ ཀྱི་ བྱིན་ རླབས་ ཞིག་ ལ།
མཚན་སྔ་མའི་རྟེན་ལ་ཟས་སྤངས་པས་མཚན་ཕྱི་མར་ཟས་སྤངས་པའི་
གོ་མི་ཆོད་པ་དང་། དེའི་ཚེ་བྱིན་ལེན་ཞིག་ཅིང་མཚན་མི་མཐུན་
པའི་གསོག་འཇོག་གིས་གསོག་འཇོག་ཟ་བའི་ལྟུང་བྱེད་མི་སྐྱེད་པའི་
ཕྱིར། གཉིས་པ་ཐུན་མོང་མ་ཡིན་པའི་ལྟུང་བ་ལ། ཕ་མའི་ཐུན་མོ་
ང་མ་ཡིན་པ་གཉིས་ལས། དང་བོ་ཕའི་ཐུན་མོང་མ་ཡིན་པའི་ལྟུང་
བ་སོ་བརྒྱད་ཡོད་དེ། འདུལ་འཛིན་གྱིས། འབྱིན་པ་དང་། དེ་
ནས་རེ ག་ལྷག་དང་། འཁྲིག་ཚིག་སྨྲ་བ་དང་། བསྙེན་བཀུར་
བསྔགས་པའི་བར་བཞི་དང་། ཁང་བ་ཁང་ཆེན་གྱི་ལྟུང་བ་དང༌།
སྲིན་བལ་གྱི་སྟན་བྱེད་པ་ནས་བལ་ནག་པོ་འབའ་ཞིག་གིས་སྟན་བྱེད་
པ་ དང༌། ཆ་གཉིས་བསྲེས་ པའི་ དང་། ལོ་དྲུག་ སྟན་ གྱི་དང༌།
མཐོ་གང་གི་སྤང་བ་དང་། བལ་ཁུར་བ་དང༌། བལ་རྨེལ་པའི་
ལྟུང་གི་བར་བདུན་དང་། ལྷུང་བཟེད་ཞག་བཅུ་འཆང་བ་དང་།
བརྟད་པ་ལས་བྱུང་བའི་སྤང་བ་དང་། དགོན་པ་བའི་འབྲལ་བ་ད
ང་། རས་ཆེན་གྱི་སྦེད་པ་དང༌། སྐྱོད་པའི་སྤང་བ་དང་། མ་
བསྐོས་དང་། ལ་སོགས་པས་བསྡུས་པ་ཉི་མ་ནུབ་པ་དང་། ཟས་
༠8。



。
。
。
394 ༄༅། །གནའ་དཔེ་གཅེས་བསྡུས་དཔེ་ཚོགས།
དང་ཆོས་གོས་གཉིས་དག་དང༌། ། དོན་མཐུན་གྲུ་དང་དབེན་པ་་་
གཉིས། དགེ་སློང་མ་ཡིས་སྦྱོར་བཅུག་པའོ། ། ཞེས་པ་ལྟར་བཅུ་
དང༌། ཡང་ཡང་ཟ་དང་བསོད་པ་སློང་བ་དང་། །ཉལ་ཤོམ་ཁྱིམ་ལ་
འདུག་དང་འགྲེང་བ་དང༌། ། གདེང་མེད་སྤྱོད་དང་མ་ལོན་བསྙེན་
པར་རྫོགས། །རས་ཆེན་ཚད་ལྷག་གི་ལྟུང་བྱེད་དང་། སོ་སོར་བཤ
གས་པ་སེངྒེ་ལས་གྱུར་པ་ལས་གཞན་རྣམ་པ་གསུམ་མོ། །གཉིས་པ་
དགེ་སློང་མའི་ཐུན་མོང་མ་ཡིན་པ་ནི། ཕམ་པ་ཐུན་མོང་མ་ཡིན་ན
མ་བཞི་དང༌། ། ལྷག་མ་ཐུན་མོང་མ་ཡིན་བཅུ་གསུམ་དང༌། །སྤང་ལྷུ
ང་ཐུན་མོང་མ་ཡིན་བཅུ་བཞི་དང༌། །ལྟུང་བྱེད་ཐུན་མོང་མ་ཡིན་བརྒྱ་
རྩ་བརྒྱད། །སོ་སོར་བཤགས་པ་བཅུ་དང་ཉེས་བྱས་གཉིས། ། ཞེས་
མའི་ཐུན་མོང་མ་ཡིན་པའི་ལྟུང་བ་བརྒྱ་གཅིག་ཏུ་བསླབ་བྱ་ཆེན་མོ་
ལས་གསུངས་སོ། །ཕམ་བཞི་ལྷག་མ་བདུན་དང་སྤང་ལྟུང་ནི། །བཅུ་
དགུ་ལྟུང་བྱེད་འབའ་ཞིག་བདུན་ཅུ་གཉིས། །སོར་བཤགས་གཅིག་
དང་ཉེས་བྱས་བརྒྱ་དང་བཅུ། ། ཐུན་མོང་ལྟུང་བ་ཉིས་བརྒྱ་བཅུ་་་
གསུམ་མོ། །ཞེས་ཀྱང་བཟུང་ངོ༌། །གོང་གི་དེ་རྣམས་ཐུན་མོང་མིན་པ་
ར་འགྱུར་ཚུལ་ཡང་ཡོད་དེ། ཕ་མ་གཉིས་མཚན་མི་འདྲ་བའི་ཕྱིར་
ན་ལུས་མི་འདྲ་ལ། ལུས་མི་འདྲ་བའི་ཕྱིར་བསམ་པའི་བྱེ་བྲག་མི་
འདྲ། དེ་མི་འདྲ་བའི་ཕྱིར་ལུས་ངག་གི་ཉེས་སྤྱོད་མི་འདྲ། དེའི་
དབང་གིས་བཅས་པའང་མི་འདྲ་བ་བྱུང་ངོ༌། །བཅས་པ་མི་འདྲ་ཚུལ་
ཡོད་དེ། ཡོད་མེད་མི་འདྲ་བ་ནི། དགོན་པ་བའི་འབྲལ་སྤང་མ་ལ་



p 。
༄༅། །རྗེ་ལྷ་མོའི་བློ་བཟང་ཚུལ་ཁྲིམས་རྒྱ་མཚོའི་འདུལ་བ། 395
མེད། ཉིན་མོ་འབྲལ་བའི་ལྷག་མ་ཕ་ལ་མེད་པ་ལྟ་བུ། ཆེ་ཆུང་མི་
འདྲ་བ་ནི། མཚན་མི་མཐུན་ལ་རེག་པ་མ་ལ་ཕམ་པ་དང་ཕ་ལ་ལྷག་
མར་བཅས་པ་དང༌། འབྱིན་པ་ཕ་ལ་ལྷག་མ་དང་མ་ལ་ལྟུང་བྱེད་དུ་
བཅས་པ་ལྟ་བུ། མང་ཉུང་མི་འདྲ་བ་ནི། ཕ་ལ་འགྲེང་བ་གཉིས་
དང་སྐྲོད་པ་གཅིག་བྱས། མ་ལ་དབེན་པ་སྐྱབས་ཡོད་དང་བླ་གབ་
མེད་པར་ཁྱིམ་པ་དང་དགེ་སློང་དང་འགྲེང་བ་གཉིས་གཉིས་ཏེ་བཞི་
དང་། མ་ལ་དབྱར་ཁང་དང་ཁྱིམ་གཞན་ནས་སྐྱོད་པ་གཉིས་སུ་
བཅས་པ་ལྟ་བུ། སྡེ་ཚན་མི་འདྲ་བ་ནི། ཁྱིམ་དུ་མ་བསྒོས་པར་
སྟན་ལ་འདུག་པ་དང་། རྩྭ་སྔོན་པོའི་སྟེང་དུ་མི་གཙང་བ་འདོར་བ་
གཉིས་ ཕ་ ལ་ ཉེས་ བྱས་ དང༌ མ་ ལ་ ལྟུང་ བྱེད་ དུ་ བཅས་ པ་ དང་།
བསོད་པ་སློང་བ་ཕ་ལ་ལྟུང་བྱེད་དང་མ་ལ་སོར་བཤགས་སུ་བཅས་པ་
ལྟ་བུ། འདི་ཆེ་ཆུང་མི་འདྲ་བ་ཡང་ཡིན་ནོ། །ལྟུང་བ་བསྐྱེད་དུས་མི་
འདྲ་བ་ནི། ལྷུང་བཟེད་བྱིན་གྱིས་མ་བརླབ་པར་བཞག་ན་དགེ་སློང་
མ་ལ་ཞག་གཅིག་དང་ཕ་ལ་ཞག་བཅུའི་མཐར་ལྷུང་བཟེད་འཆང་སྤང་
བསྐྱེད་པ་ལྟ་བུ། ཁྱིམ་སོ་མ་བཟུང་བ་ཉི་ཤུ་མ་ལོན་པར་རྫོགས་པའི་
ལྟུང་བྱེད་མ་ལ་སྲིད་ཕྱི ར་ལྷུང་བཟེད་འཆང་བ་དང་། སྐྱོད་པ་
སོགས་རང་ལྡོག་ཐུན་མོང་མ་ཡིན་པའི་ལྟུང་བ་ཡིན་ཀྱང་། དེ་དག་
ལ་ཕའི་ཐུན་མོང་མ་ཡིན་པའི་ལྟུང་བ་ཡིན་པས་མ་ཁྱབ་པས་མཚོན་
ལྟུང་བ་སོ་སོའི་ཞིབ་ཆ་ཤེས་དགོས་མང་ངོ༌། ། ལྷག་མ་ཐུན་མོང་མ་
ཡིན་བཅུ་གསུམ་ལས། ། ཉིན་འབྲལ་ མཚན་འབྲལ་ལམ་འཇུག་ཆུ་་་



396 ༄༅། །གནའ་དཔེ་གཅེས་བསྡུས་དཔེ་ཚོགས།
བརྒལ་བཞི། ། ལྟུང་མེད་ལྷག་དགུ་ཉེས་བྱས་མཚོ་ཊཱིག་གསུངས། །
སྤང་ལྟུང་ཐུན་མོང་མིན་པ་བཅུ་གསུམ་ལས། ། ལྷུང་བཟེད་མ་་་་་
བརླབས་ཞག་གཅིག་འདས་པ་དང་། ། ཟླ་ཕྱེད་མི་སློབ་ལྕི་ཡང་གོས་
སྟེན་བཞི། །ལྟུང་མེད་ལྷག་མ་བཅུ་བོ་ཉེས་བྱས་གསུངས། །ལྟུང་བྱེད་
ཐུན་མོང་མིན་པ་བརྒྱ་བརྒྱད་ལས། །མ་ལོན་འཁོར་དང་འཁོར་མང་
ཉེར་འཇོག་དང་། ། འཁོར་མང་བརྩེགས་དང་གནོད་འགྱུར་སྤང་་་་
གསུམ་དང་། ། སྨེ་གབ་མི་འཆང་ཆུ་གོས་མི་འཆང་དང་། ། བཀྲུ་་་་
བཤལ་བ་ལ་གོས་ནི་འཁྲུར་འཇུག་དང་། །ལྕི་བའི་ཆོས་ལས་འདས་
པའི་སྐབས་ཀྱི་བཞི། །ཕྱི་སར་གཅིག་པུར་འགྲོ་དང་བཅོ་ལྔའོ། །ཞེས་
པའི་ལྟུང་བྱེད་བཅོ་ལྔ་ཕར་ལྟུང་མེད། །རྒྱ་སྐྱེགས་འཆང་བུ་འཛུད་པ་
སྦོམ་པོ་དང༌། ལྷག་མ་གོ་གཉིས་ཉེས་བྱས་མཚོ་ཊཱིཀ་གསུངས། །
སོར་བཤགས་བཅུ་ནི་ཕ་ལ་ལྟུང་བྱེད་དང༌། །རྐེད་པ་སྣང་བར་བགོ་བ་
ལྟུང་མེད་དོ། ། ཟླ་བ་ཕྱེད་ཕྱེད་ཅིང་གདམས་ངག་མི་ཉན་པ་དང་།
ཕའི་དགེ་འདུན་མེད་པར་གསོ་སྦྱོང་བྱེད་པ་དང༌། དབྱར་ཁས་མི་
ལེན་པ་ཉེས་མེད་དུ་འགྱུར་ཚུལ་སོགས་དཔྱད། གཉིས་པ་ཐུན་མོང་
ཡིན་མིན་གྱི་དོན་ནི། ཕ་མ་གཉིས་ཀ་ལ་ལྟུང་བ་ཆེ་ཆུང་སོགས་མཉ
མ་པོར་བཅས་ཤིང༌། ཐུན་མོང་གི་སྡོམ་གྱིས་བསྡུས་པའི་ཆ་ནས་
བཞག་པའི་ལྟུང་བ་དེ། ཐུན་མོང་བའི་ལྟུང་བའི་མཚན་ཉིད། ཆེ་
ཆུང་མཉམ་པོར་བཅས་པ་ཞེས་པས་བསོད་པ་སློང་བ་ལྟ་བུ་གཅོད།
སྡོམ་བསྡུས་སྨོས་པས་སྐྱོད་འགྲེང་གི་ལྟུང་བྱེད་ལྟ་བུ་གཅོད་ཅིང་ཆ་



༄༅། །རྗེ་ལྷ་མོའི་བློ་བཟང་ཚུལ་ཁྲིམས་རྒྱ་མཚོའི་འདུལ་བ། 397
བཞག་གིས་བྱེ་མ་སྲོག་ཆགས་ཅན་རྐོ་བ་དང་གསོ་སྦྱོང་མ་བྱས་པའི་
ཉེས་པ་ལྟ་བུ་སྡུད་དེ་ཕྱི་མ་གཉིས་ཀྱི་དང་བོ་མདོར་བསྡུས་དང་ཕྱི་མ་
གཞིས་བསྡུས་ཡིན་པའི་ཕྱིར། དེ་གང་ཞིག་ཡུལ་ཐུན་མོང་བའི་ལྟུང་
བ་དེ། མཚན་ཉིད་ཅི་འདྲ་བའི་ལྟུང་བའི་མཚན་ཉིད། དེ་གང་
ཞིག་ཡུལ་ཐུན་མོང་མ་ཡིན་པའི་ལྟུང་བ་དེ། རྗེས་མཐུན་མིང་ཙམ་
གྱི་ལྟུང་བའི་མཚན་ཉིད། ཕ་མ་གཉིས་ལ་ལྟུང་བ་ཆེ་ཆུང་སོགས་མི་
མཉམ་པར་བཅས་ཤིང་། ཐུན་མོང་མ་ཡིན་པའི་སྡོམ་གྱིས་བསྡུས་
པའི་ཆ་ནས་བཞག་པའི་ལྟུང་བ་དེ། ཐུན་མོང་མིན་པའི་ལྟུང་བའི་
མཚན་ཉིད། ཆ་བཞག་གིས་སྐྱོད་འགྲེང་གི་ལྟུང་བ་ལྟ་བུ་སྡུད། སྔ་
མའི་དབྱེ་བ་མཚན་ཉིད་ཅི་འདྲ་བ་དང༌། རྗེས་མཐུན་མིང་ཙམ་
གཉིས་ཡུལ་དང་ཡན་ལག་གཞན་གྱི་སྒོས་འཇོག་ཀྱང་རྟེན་གྱི་ཡན་ལག་
གི་སྒོས་མི་འཇོག་ སྟེ། རྟེན་གྱི་ཡན་ལག་ ཕ་མ་ སོ་སོར་ངེས་པའི་་
ཕྱིར། །
གསུམ་པ་ཕྱི་མའི་མཚན་ལ་ཅིར་འགྱུར་ནི། མཚན་ཉིད་ཅི་འ
དྲ་བ་རྣམས་མཚན་སྔ་མར་སྦྱོར་བ་བྱས་པ་མཚན་ཕྱི་མར་དངོས་གཞི་
ཡོངས་སུ་རྫོགས་པར་འགྱུར་ཞིང་། སྔ་མར་དངོས་གཞི་རྫོགས་པ་
རྣམས་ཕྱི་མར་སོ་ན་གནས་ཀྱང་ཁྱབ་པ་མ་ངེས་ཏེ། སྦྱོར་དངོས་
བར་དུ་མ ཚན་ལ ན་གསུམ་དུ་ གྱུར་ པའི་ཚེ་དང་། དེའི་བར་དུ་
བསམ་པ་ལོག་པ་དང་། སྦྱོར་བ་བཏང་བ་ལྟ་བུ་དེར་མ་གཏོ གས་
པས་སོ། ། རྗེས་མཐུན་མིང་ཙམ་གྱི་ནང་ནས་མཚན་མཐུན་ཡན་ལག་



398
༄༅། །གནའ་དཔེ་གཅེས་བསྡུས་དཔེ་ཚོགས།
ཏུ་དགོས་པ་རྣམས་དང་། ཐུན་མོང་མིན་པ་འབྱིན་པ་དང་རེག་པ་
སོགས་ལ་མཚན་སྔ་མའི་སྦྱོར་བས་ཕྱི་མར་དངོས་གཞི་མི་སྐྱེད་ཅིང་།
སྔ་མར་རེག་ཕམ་ལྟ་བུ་ལྟུང་བ་ཆེ་བའི་དངོས་གཞི་རྫོགས་པ་ལས་
མཚན་ཕྱི་མར་སྦོམ་པོ་ལྟ་བུ་ལྟུང་བ་ཆུང་ངུར་འགྱུར་གྱི་ལྟུང་བ་ཆུང་ལ་
ས་ཆེ་བར་ནམ་ཡང་མིང་འགྱུར་ཞིང༌། རྗེས་མཐུན་མི་ཙམ་ཕྱི་མཚ
ན་མི་མཐུན་པ་ཡན་ལག་དུ་དགོས་བ་རྣམས་དང༌། མ་བསྐོས་སྟོན་
པའི་བཅུ་ཚན་སོགས་ཐུན་མོང་མིན་པའི་ལྟུང་བ་ཕལ་ཆེར་ལ་མཚན་
སྔ་མའི་སྦྱོར་བས་ཕྱི་མར་དངོས་གཞི་མི་བསྐྱེད་ཅིང༌། སྔ་མ་་་
དངོས་གཞི་རྫོགས་ཡོད་པ་རྣམས་ཕྱི་མར་མེད་པར་འགྱུར་སྲིད་ཀྱི་དེ་
ལས་གོ་ལྡོ ག་ན་མི ན་ནོ། ། རིན་འཕྲེང་ལས། དགེ་སློང་གི་ལྷུང་་
བཟེད་འཆང་བ་ལྟ་བུ་སོ་ན་གནས་པ་ཡང་ཡོད་ཅེས་ཐུན་མོང་མིན་
པའི་ལྟུང་བ་མཚན་ཕྱི་མར་སོ་ན་གནས་པ་ཡོད་པ་ཕལ་ཆེར་སྨོས་པའི་
དོན་ནོ། །གཉིས་པ་གཞུང་གི་དོན་ལ་མཚན་གྱི་ཡན་ལག་སྟོན་པའི་
མདོ་ཚན་དགུ་ལས། དང་བོ་མཚན་གྱུར་པ་ནི་དེའི་ཞིང་ཉིད་ཡིན་
ནོ་ཞེས་པ་འདིས་མཚན་གྱུར་ཕྱི་མ་ནི་མཚན་སྔ་མའི་མཚན་ཉིད་ཅི་
འདྲ་བའི་ལྟུང་བ་རྣམས་ཀྱི་སྦྱོར་བ་དེའི་དངོས་གཞི་བསྐྱེད་པའི་ཞིང་
དང་མཚན་སྔ་མར་ལྟུང་བ་དེ་དག་གི་དངོས་གཞི་རྫོགས་པ་སོ་ན་་
གནས་པའི་ཞིང་ཉིད་ཡིན་ནོ་ཞེས་མཚན་ཉིད་ཅི་འདྲ་བའི་ལྟུང་བ་ང་
དྲུག་ལ་སྐབས་འདིར་སྦྱར་རོ། ། ཁོ་ན་རེ། མཚོ་ཊཱིཀ་ལས་སྦེད་པ་
བསལ་ཏེ་ང་དྲུག་གམ་ང་ལྔར་བྱས་པར་ཐལ། སྐབས་འདིར་དེའི་



༄༅། །རྗེ་ལྷ་མོའི་བློ་བཟང་ཚུལ་ཁྲིམས་རྒྱ་མཚོའི་འདུལ་བ། 399
ཕྱིར་ན་མ་ཁྱབ་སྟེ། གོང་དུ་ཞུ་བ་ལས་ཉེས་བྱས་སུ་གསུངས་པ་དེ་ནི་
སྦྱོར་བའི་དུས་ཀྱི་ཉེས་བྱས་ལ་དགོངས་སོ། །ཞེས་དང་། ལུང་རྣམ་
འབྱེད་སོ་སོར་ཐར་བ་དང་བཅས་པ་དང༌། མདོ་རྩ་འགྲེལ་བ་དང་
བཅས་པས་རབ་ཏུ་བྱུང་བ་སྡེ་ལྔ་སྤྱིས་བསྐྱེད་དུ་གསུངས་པའི་རྗེས་སུ་
འབྲང་བར་རིགས་ཏེ། ཞེས་གསུངས་པའི་ཕྱིར། དེས་ན་སྦེད་པ་
མཚོ་ཊཱིཀ་ལྟར་ན་མཚན་ཉིད་ཅི་འདྲ་བར་བྱེད་དགོས་ལ། འོ་ན་
མཚོ་ཊཱིཀ་སྦེད་པ་དང་ནི་མ་གུས་བསལ། །ཞེས་པ་མི་འཐད་པར་ཐལ་
ལོ་ཞེ་ན། དེ་ནི་སྐབས་འདིའི་སྡོམ་གྱི་དབང་དུ་བྱས་པས་མི་འགལ་
ལོ། །རང་འགྲེལ་ཊཱིཀྐ་བམ་ལྔ་རིན་འཕྲེང་སོགས་ལྟར་ན་ལྟུང་བ་གང་
དང་གང་གིས་སྦྱོར་དངོས་ཀྱི་བར་རམ་རྫོགས་པར་བྱས་ནས་ཕ་མ་
ཕན་ཚུན་མཚན་གྱུར་ན་མཚན་ཕྱི་མ་དེ་ནི་དངོས་གཞི་དང་སྦྱོར་བའི་
ལྟུང་བ་དེའི་ཞིང་ངམ་རྟེན་ཉིད་དུ་གྱུར་པ་ཡིན་ནོ། །ཞེས་སྤྱིར་བསྟན་
ཏེ། དེའི་དམིགས་བསལ་དུ་ལྟུང་བ་གཞན་དུ་འགྱུར་ཚུལ་ལྔ་དང་
དོགས་གཅོད་བཅས་གསུངས་པས་མཐའ་དག་སྤྱིར་བསྟན་དང་་་་
གཉིས་ཀའི་དགོས་པ་ཅན་ཡིན་ནོ། །
སྦྱོར་བའི་དོགས་གཅོད་ནི། ན་སྨད་པའི་དོན་གྱི་སྦྱོར་གང་
ཡིན་པ་ཉིད་ལས་སོ། །ཞེས་དགེ་སློང་མ་ཡིས་འབྱིན་པའི་ལྟུང་བྱེད་ཀྱི་
སྦྱོར་བ་བྱས་ནས་མཚན་གཞན་ལ་དངོས་གཞི་རྫོགས་ཚེ་བཅས་པ་སྤྱི་
ཆེ་བ་འབྱིན་ལྷག་གི་བཅས་ལྡན་དུ་འགྱུར་ཀྱང་། འབྱིན་ལྷག་གི་ན་
སྨད་པའི་དོན་འབྱིན་པའི་ལྟུང་བྱེད་ཀྱི་སྦྱོར་ལྟུང་དེ་ཉིད་སོ་ན་གནས་



4
3
2
400 ༄༅། །གནའ་དཔེ་གཅེས་བསྡུས་དཔེ་ཚོགས།
བས་ཕྱི་མའི་རྟེན་ལ་འབྱིན་པའི་ལྟུང་བྱེད་ལས་འབྱི ན་ལྷག་མི་སྐྱེད་
ཅེས་པ་ནི་སྦྱོར་བའི་དོགས་གཅོད་དོ། །ཕྱི་མར་བཅས་པ་ཆེ་བར་གྱུར་
ཀྱང་སྔ་མའི་ན་སྨད་ཀྱི་སྦྱོར་ལྟུང་སོ་ན་གནས་པས་དངོས་གཞི་མི་སྐྱེད་
པའི་ལྟུང་བ་ཐམས་ཅད་ལ་དངོས་སུ་གསུངས་ཤིང༌། ཕའི་འབྱིན་
ལྷག་གི་སྦྱོར་བ་བྱེད་བཞིན་པར་མཚན་གྱུར་ན་སྦྱོར་བར་ཉེས་བྱས་
དང༌། དངོས་གཞི་འབྱིན་པའི་ལྟུང་བྱེད་བསྐྱེད་པའང་བསྟན་པ་
རིན་འཕྲེང་གི་དགོངས་པ་ཡིན་པས་སྦྱོར་དངོས་ཀྱི་བར་དུ་མཚན་གྱུར་
པས་ལྟུང་བ་ཆེ་ཆུང་མི་འདྲ་བ་ཐམས་ཅད་ལ་མདོ་འདི་སྦྱོར་དགོས་ལ།
མཚན་ཉིད་ཅི་འདྲ་བ་རྣམས་དང་། མཚན་ཕྱི་མར་ལྟུང་མེད་དུ་
འགྱུར་བ་རྣམས་ལ་མི་སྦྱོར་རོ། ། མཐར་ཐུག་བྱུང་ཟིན་ཆེ་ལས་ཆུང་
ངུར་འགྱུར་བ་ནི། བྱས་པ་ནི་དེ་ཉིད་ཡིན་ནོ་ཞེས་པས་རེག་ཕམ་རྫོ
གས་པར་བྱས་པའི་མ་ཡང་ཕར་མཚན་གྱུར་ན་བཅས་པ་ཆུང་ངུར་
གྱུར་པས་རེག་ཕམ་དེ་ཉིད་དེའི་ན་སྨད་དགེ་སློང་གིས་སྐྱེས་པ་ལ་
ཆགས་སེམས་ཀྱིས་རེག་ན་སྦོམ་པོ་ཡིན་པས་སྦོམ་པོར་འགྱུར་བ་དེ་ཡི
ན་ནོ། །ལུས་བཀན་སྦོམ་པོ་འཆབ་ཕམ་ཉེས་བྱས་དང་། །བཟློག་ཕམ་
རྗེས་ཕྱོགས་འབྱིན་ལྷག་ལྟུང་བྱེད་དང་། ། བསོད་པ་བཅུ་བོ་སློང་བ་
སོར་བཤགས་སོ། །ཞེས་ཀྱང་ངོ༌། །ཊིཀྐ་ལས། ཁ་ཅིག་ནི་མཉམ་པ་
ཁོ་ན་ཡང་ཡོད་དེ། དཔེར་ན་སྲོག་གཅོད་པ་དེ་ལྟ་བུའོ། ། ཞེས་་
གསུངས་པས་ལྟུང་བ་ཆུང་ངུར་འགྱུར་བ་དང་། མཚན་ཉིད་ཅི་འདྲ་
བ་རྣམས་ལ་སྦྱར་ན་མདོ་དང་བོ་མདོར་བསྟན་དང་འདི་དག་རྒྱས་



༄༅། །རྗེ་ལྷ་མོའི་བློ་བཟང་ཚུལ་ཁྲིམས་རྒྱ་མཚོའི་འདུལ་བ། 401
བཤད་བྱས་པ་དང་འགྲིག་གོ། ཞེས་པ་སྔོན་མེད་པའི་ལེགས་བཤད་
དོ། །འོ་ན་གང་དུ་མཚན་གྱུར་པའི་ཕྱི་མའི་རྟེན་ལྔ་ལྟུང་བ་གང་གི་བཅུ
ས་པ་མཛད་པའི་ལྟུང་བ་དེ ར་འགྱུར་བར་ངེས་སམ་ཞེ་ན་མིན་ཏེ།
འབྱིན་པའི་ལྟུང་བྱེད་བྱུང་བའི་དགེ་སློང་མ་ཕར་གྱུར་པའི་ཚེ་ན་ཡང་
ལྷག་མར་མི་འགྱུར་བར་འབྱིན་པའི་ལྟུང་བྱེད་སོ་ན་གནས་པའི་ཕྱིར་
ཏེ། ལྟུང་བ་ཆུང་དུ་མཚན་གྱུར་པ་ལས་ཆེ་བར་མི་འགྱུར་ཞེས་བཤ
ད་ཟིན་ཅིང༌། མཚན་ཕྱི་མའི་འབྱིན་ལྷག་ལ་ལྟོས་ཏེ་ན་སྨད་པ་
འབྱིན་པའི་ལྟུང་བྱེད་བྱུང་བའི་དགེ་སློང་མ་མཚན་གྱུར་ཚེ་ན་སྨད་པ་
ལྟུང་བྱེད་དེ་ནི་ན་སྨད་པ་རང་གི་ཁ་ན་མ་ཐོ་བ་འབྱིན་པའི་ལྟུང་བྱེད་
ཉིད་དུ་གནས་ཤིང་དངོས་ལྟུང་སོར་གནས་དང་བཅས་པ་ཆེ་བར་མའི་
སོར་བཤགས་བཅུ་དང་ ཕའི་ཉེས་བྱས་ཐུན་མོང་མ་ཡིན་པ་གཉིས་
སོགས་ལ་སྦྱར་ནས་གསུངས་སོ། ། འོ་ན་རེག་ལྷག་དང་འཆབ་པའི་
ལྟུང་བྱེད་ མཚན་ ཕྱི་ མར་ སོ་ ན་ གནས་ པར་ ཐལ་ལོ་ ཞེ་ ན་ མིན་ ཏེ།
ཕམ་པའི་སྡེར་གཏོགས་ཀྱི་ཉེས་བྱས་སུ་འགྱུར་བ་རྒྱ་ཆེར་འགྲེལ་གྱི་
དགོངས་པ་ཡིན་པའི་ཕྱིར། ། ལྟུང་མེད་སོ་ན་གནས་ཤིང་བཅས་པ་
ཡོད་པ་ནི། ཞག་བཅུར་མ་ལོན་པ་ནི་ཆ་ཉིད་དོ། །ཞེས་པས་བསྟན་
ཏེ། ཕས་ལྷུང་བཟེད་བྱིན་གྱིས་མ་བརླབས་པར་ཞག་དགུ་འཆང་ན
ས་མཚན་གྱུར་ན་སྔར་གྱི་ཞག་དགུ་བོ་དེ་ནི་ཞག་གཅིག་གི་ཆ་ཤས་སྔ་དྲོ་
ཙམ་ལ་འཆང་བ་དང་འདྲ་བས་ལྟུང་བ་མེད་ཅེས་དགོན་འབྲལ་ཉིན་
མོ་འབྲལ་བ་མཚན་མོ་འབྲལ་བ་སོགས་ལ་སྦྱོར་ཞིང་། མདོ་འདི་ཞུ་



402
༄༅། །གནའ་དཔེ་གཅེས་བསྡུས་དཔེ་ཚོགས།
བར་ཞག་བཅུ་འདས་ནས་མཚན་གྱུར་ན་ལྟུང་བར་དངོས་སུ་གསུངས་
པའི་ཤུགས་བསྟན་དང་། ནི་ཞེས་པས་ཞག་བཅུ་ལོན་པ་དགར་བས་
ཞག་བཅུ་ལོན་ནས་ལྟུང་བར་འགྱུར་བ་འདིས་ཡང་ཤུགས་ལ་བསྟན་
ཏོ། །བཅས་ལྟུང་གཉིས་ཀ་མེད་པ་ནི། ཞིང་མ་ཡིན་པ་ཉིད་ལ་ནི་
ཉམས་སོ། །ཞེས་འཁོར་མང་བོ་ཉེར་བར་འཇོག་པའི་ལྟུང་བྱེད་དང་
ལྡན་པ་ཕར་མཚན་གྱུར་ཚེ་ལྟུང་བ་དེའི་བཅས་པའི་ཞིང་མིན་པར་
གྱུར་པའི་ཕྱིར་ན་ལྟུང་བ་དེ་གཏན་ཉམས་སུ་འགྱུར་བས་བཤགས་པ་
ཡང་མི་དགོས་ལ། མདོ་འདི་མ་བསྐོས་སྟོན་པ་སོགས་མ་ལ་ལྟུང་
མེད་བརྒྱད་དང་། དགེ་སློང་མའི་མཚན་མོ་འབྲལ་བ་སོགས་ལྷག་མ་
བཞི་དང་ལྷུང་བཟེད་ཞག་གཅིག་འཆང་བ་སོགས་སྤང་ལྟུང་བཞི་སྟེ་
བཅུ་གཉིས། མ་ལོན་པ་བསྙེན་པར་རྫོགས་པ་སོགས་ལྟུང་བྱེད་བཅོ་
ལྔ་སྟེ་ཕ་ལ་ལྟུང་མེད་ཉེར་གསུམ་ལ་སྦྱོར་བར་གསུངས་ཤིང་། ཞུ་
བར་མ་བསྐོས་སོགས་བརྒྱད་ལ་མཚན་གྱུར་ཚེ་ཉེས་བྱས་སུ་གསུངས་པ་
མཚན་སྔ་མར་སྦྱོར་བའི་ཉེས་བྱས་ཡོད་པ་ལ་བྱེད་པར་གསུངས་སོ། །
འབྱིན་ལྷག་ཅན་གྱི་ཕ་མཚན་གྱུར་ཚེ་འབྱིན་པའི་ལྷག་མ་དག་པར་ཞུ་
བ་ལས། དེའི་མཚན་འཕོས་ཏེ་དགེ་སློང་མར་གྱུར་ན་དེ་ལ་དགེ་
འདུན་ལྷག་མ་ལས་ནི་བྱུང་གི་ཞེས་གསུངས་ཀྱང༌། སླར་ཡང་མཚན་
གྱུར་ན་སྤྲོ་མགུ་དབྱུང་གསུམ་དགོས་ཏེ། མཚོ་ཊཱིཀ་ལས། ལྷག་མ་
ཐུན་མོང་མ་ཡིན་པ་མཚན་ལན་གཉིས་གྱུར་ན་ལྷག་མའི་ལྟུང་བ་དེ་
སླར་ལྡོག་པར་གསུངས་ལ་ཞེས་པས་སོ། ། རེག་ཕམ་བྱུང་བ་མཚན་



༄༅། །རྗེ་ལྷ་མོའི་བློ་བཟང་ཚུལ་ཁྲིམས་རྒྱ་མཚོའི་འདུལ་བ། 403
གྱུར་ཚེ་སྦོམ་པོར་གྱུར་པ་སྦོམ་པོའི་མིང་གིས་ཕྱིར་བཅོས་མ་བྱས་ན་སླ་
ར་མཚན་གྱུར་ཚེ་ཕམ་པར་ལྡོག་ལ་བྱས་ན་མི་ལྡོག་པ་རང་ལུགས་ཡིན་
ཀྱང་མཚོ་ཊཱིཀ་ལས། དེ་ལྟར་ན་ལྟུང་བ་ཆེ་བའི་ངོ་བོར་གནས་པ་
དག་གམ། ཆུང་བའི་ངོ་བོར་གནས་པ་དག སྔ་མ་ལྟར་ན་ལྟུང་བ་
ཆེ་བའི་མིང་རིགས་བརྗོད་པའི་ཕྱིར་བཅོས་མ་བྱས་པ་དང་འགལ་ལ།
ཕྱི་མ་ལྟར་ན་མཚན་གྱུར་ན་སླར་ལྡོག་པར་གསུངས་པ་དང་འགལ་
ཞེས་བཤད་ཅིང་། དེ་ལྟར་ན་ལྟུང་བ་སྦོམ་པོ་སྒྲུབ་མི་ནུས་པའི་སྐྱོན་
འཇུག་གམ་དབྱུང་བར་བྱའོ། །ལྟུང་བ་ཆེ་བའི་མིང་གིས་ཕྱིར་བཅོས་
མ་བྱས་ཀྱང་དེའི་རྫས་རྒྱུན་ཕྱིར་བཅོས་བས་མི་ལྡོག་ལ། ལྷག་མ་
ཕྱིར་མ་བཅོས་པར་བསླབ་པ་ཕུལ་ནས་སླར་བླངས་ན་སྤོ་མགུ་དགོས་
སམ་དཔྱད། །མཚན་གྱུར་ཚེ་སྔོན་གྱི་བཅབས་ཉེས་ཉམས་པར་བསྟན་
པ་ནི། དེ་ལ་ཉེས་པ་བཅབས་པ་མ་ཡིན་པ་མ་ཡིན་ནོ། །མཚན་གྱུར་
པ་དེ་ལ་སྟེ་དེའི་ཚེ་ཕམ་པ་འཆབ་བཅས་ཀྱི་འཆབ་ཡུལ་ལ་མཚན་་
མཐུན་མི་མཐུན་ཀུན་ཡོད་པས་འཆབ་སེམས་སྐྱེས་པ་མི་ཉམས་ལ།
ཕམ་ལྷག་སོགས་ཀྱིས་ཞག་གི་བཅབས་ཉེས་ཀྱི་བཅབས་ཡུལ་མཚན་
མཐུན་ཡིན་པའི་ཕྱིར་ན་མཚན་གྱུར་ཚེ་དེའི་ཉེས་པ་བཅབས་པ་དེ་
ཉམས་པ་མ་ཡིན་པ་མ་ཡིན་ནོ་སྟེ་ཉམས་པས་སྤོ་མགུ་སྤྱོད་པ་སོགས་མི་
དགོས་སོ། །འདི་ལྟུང་བ་ཐམས་ཅད་ཀྱི་ཞག་གི་བཅབས་ཉེས་ལ་སྦྱོར་
བས་མཐའ་དག་སྤྱིར་བསྟན་ཡིན་ནམ་གསུངས། །
ཞར་བྱུང་ནི། མགུ་བ་སྤྱད་པ་ནི་དོན་མེད་པ་ཉིད་ཡིན་ནོ། །



404 ༄༅། །གནའ་དཔེ་གཅེས་བསྡུས་དཔེ་ཚོགས།
མགུ་བ་སྤྱད་ཟིན་ནས་དབྱུང་བ་མ་བྱས་པའི་དུས་སམ་མགུ་བ་སྤྱོད་
བཞིན་པའི་ཚེ་མཚན་གྱུར་ན་མཚན་སྔ་མར་མགུ་བ་ཞག་དྲུག་གམ་ཟླ་
ཕྱེད་སྤྱད་པ་དོན་མེད་པ་ཉིད་ཡིན་པས་གཞི་ནས་ཟླ་ཕྱེད་དམ་ཞག་དུ་
ག་མགུ་བ་སྤྱོད་དགོས་སོ། །ཁ་ཅིག་ཐུན་མོང་མ་ཡིན་པའི་ལྷག་མ་རྣམ
ས་མཚན་གྱུར་ཚེ་དག་པའི་ཕྱིར་ན་སྔར་མགུ་བ་སྤྱད་པ་དོན་མེད་ཡིན་
ཀྱང་། ཐུན་མོང་བའི་ལྷག་མར་སྔར་སྤྱད་པ་དོན་མེད་མིན་ཏེ། སྔ
ར་གྱི་ཞག་གྲངས་ཅི་ཙམ་སྤྱད་པ་དེ་བགྲང་ནས་དེའི་ཁ་སྐོང་དགོས་
པའི་ཕྱིར་ཏེ། ཞུ་བ་ལས། ཅི་ཙམ་དུ་སྤྱད་པ་དེ་གྲངས་ལ་དགེ་
འདུན་སྡེ་གཉིས་ལ་ཟླ་བ་ཕྱེད་དུ་སྐོངས་ཤིག། ཅེས་གསུངས་པའི་
ཕྱིར་ཟེར། རང་ལུགས་ལ་དེ་མི་འཐད་དེ། མགུ་བ་ཞག་དྲུག་གམ་
ཟླ་ཕྱེད་རིལ་གྱིས་སྤྱད་ཀྱང་རུང་། ཆ་ཤས་སྤྱད་ཀྱང་རུང་སྟེ་སྔར་
མགུ་ བ་ སྤྱད་ པ་ ནི་ ཕྱིས་ མཚན་ གྱུར་ པ་ ན་ དོན་ མེད་ པ་ ཡིན་ ཏེ།
གདོད་མགུ་བ་རྫོགས་པར་སྤྱོད་དགོས་སོ་ཞེས་རང་གི་རྣམ་བཤད་དང་
ཊཱིཀྐ་ལས་གསུངས་པ་ཚད་མར་བྱེད་དགོས་ཀྱི་ལུང་ཡི་གེ་མ་དག་པའི་
རྗེས་སུ་འབྲང་མི་རིགས་པའི་ཕྱིར། དེའི་འཐད་སྒྲུབ་ནི། འདི་ལ་
ཆོ་ག་རྣམས་གྱུར་ཏོ། །ཞེས་བཅས་པའ མ་ཆོ་ག་འགྱུར་བར་བསྟན་
པའི་ཕྱིར་ཏེ། དེའི་ཚེ་བཅས་པ་ཆེ་བ་ཆུང་ངུ་དང་ཡོད་པ་མེད་པར་
འགྱུར་བའི་ཕྱིར་རོ། །དང་བོ་གཉིས་དང་བཞི་ལྔར་མི་སྦྱོར་ཞིང་། །
ཕྱི་མ་གསུམ་དང་གསུམ་པའི་འཐད་པར་སྦྱར། ། ཞེས་བཟུང་ངོ༌། །
གཉིས་པ་ཡུལ་གྱི་ཡན་ལག་ལ་བཞི་ལས། དང་བོ་འདས་མ་འོངས་
。
。
。



༄༅། །རྗེ་ལྷ་མོའི་བློ་བཟང་ཚུལ་ཁྲིམས་རྒྱ་མཚོའི་འདུལ་བ། 405:
ལ་བསྟེན་པའི་དོགས་པ་བཅད་ནས་ད་ལྟ་ལུས་ལྟུང་བའི་ཡན་ལག་ཏུ་
སྟོན་པར། རྩ་བར། དེའི་ཚེའི་ལུས་བྱེད་པ་པོ་ཉིད་ཡིན་ནོ། །ཞེ
ས་གསུངས་ལ། དེས་ནི་མེད་མི་རུང་གི་སྦྱོར་དངོས་འབྱུང་བའི་དུས་
དེའི་ཚེའི་ཡུལ་དང་རྟེན་གྱི་ལུས་དེ་སྦྱོར་དངོས་ཀྱི་ལྟུང་བའི་བྱེད་པ་པོ་
ཡིན་གྱི་དེའི་སྔ་ཕྱིའི་ལུས་ཡན་ལག་ཏུ་འགྱུར་བ་མིན་ནོ། །ཞེས་བསྟན་
ཏོ། །དཔེར་ན་དགེ་སློང་ཕས་སྐྱེས་པར་རེག་པའི་སྦྱོར་བ་བྱས་ནས་
མཐར་རེག་ཡུལ་དེ་མཚན་གྱུར་ན། མཚན་གྱུར་མའི་ལུས་དེ་ཉིད་
ལྷག་མའི་བྱེད་པོ་ཡིན་གྱི་འདས་པའི་སྐྱེས་པའི་ལུས་ལྷག་མའི་བྱེད་པོ་
མིན་པ་ལྟ་བུའོ། ། མཚོ་ཊཱིཀ་ལས། རེག་སྨྱོན་འཁྲུར་འཇུག་ལེན་
དགོས་ཏེ། །ལྔ་ལ་སྦྱོར་དང་མཐར་ཐུག་གི། བར་དུ་ཡུལ་དེའི་མཚན་
གྱུར་ན། ། ན་སྨད་གསུངས་བསྡུས་གཞན་ལ་སྦྱར། །ཞེས་ཡོད་ཀྱང་།
ད་ལྟའི་ཞུ་བར་རེག་པ་མེད་ལ་ཆོས་སྟོན་ཉི་ནུབ་ཟས་ཅུང་གསུམ་ཡོད་
པར་གསུངས་པས་གཉིས་ཀའི་དགོས་པ་ཅན་དང༌། དེ་ཉིད་ལས།
དེའི་ཚེའི་ལུས་ནི་མཚོན་པ་ཙམ་སྟེ། དེའི་ཚེའི་མཚན་མཐུན་བྱེད་པ་
བོ་ཉིད་ཡིན་ནོ། །དེའི་ཚེའི་ལྟ་བ་མཐུན་པ་བྱེད་པ་བོ་ཉིད་ཡིན་ནོ། །
ཞེས་པ་ལ་སོགས་པ་སྟེ། ཞེས་གོས་དང་གནས་དང་ཟས་སོགས་ལྟུང་
བ་ཐམས་ཅད་ཀྱི་གཞིའི་ཡན་ལག་ལ་སྦྱར་བས་མཐའ་དག་སྤྱིར་བསྟན་
ནོ། །འདིས་ཡུལ་དང་རྟེན་གྱི་ཡན་ལག་ཤུགས་ལ་བསྟན་ཏོ། །དམིག
ས་བསལ་མཚན་མེད་པ་མངལ་ན་གནས་པ་ལ་སྨྱན་བྱེད་པའི་སྦྱོར་
སྦོམ་གྱི་ཡུལ་མཚན་བསྟན་རུང་དེ་དུས་མེད་ཀྱང་མཐར་ཐུག་གི་དུས་



，..-
-.=།
406 ༄༅། །གནའ་དཔེ་གཅེས་བསྡུས་དཔེ་ཚོགས།
ཡོང་བ་དེ་འཇོག་ཅིང་དེས་ལྷག་མ་བསྐྱེད་པ་ལྟ་བུ་དང་། ཁང་བ་ཁ་
ང་ཆེན་ལ་རྨང་བཙུགས་ཚེ་སྲོག་ཆགས་བསད་ན་མཐའ་ལ་སྲོག་ཆགས་
མེད་ཀྱང་ལྷག་མ་བསྐྱེད་པ་ལྟ་བུ་དང༌། དང་བོ་རྩོད་པ་དང་བཅས་
པའི་གཞིར་བརྩིགས་ནས་མཐར་ཐུག་གི་དུས་རྩོད་པ་ཞི་ཡང་འདས་
པའི་གཞི་དེས་ལྷག་མ་བསྐྱེད་པ་ལྟ་བུར་མཚོ་ཊིཀ་སོགས་ལས་སོ། །
སྤང་ལྟུང་གི་གཞིའི་གོས་ལ་མཐར་ཐུག་གསར་དུ་གྲུབ་དུས་ཀྱི་གོས་
དགོས་མི་དགོས་དང་། འབྲལ་སྤང་གི་གཞིའི་གོས་ལ་བྱིན་རླབས་
ཅན་ཡོད་མེད་དང་། གོས་ཀྱི་བྱིན་རླབས་ལ་གང་འཇོག བདག་
འབྲེལ་གྱི་ལྟུང་བའི་གཞི་ལ་གཞན་ཁོ་ནའི་ཡིན་པ་ཡོད་མེད་སོགས་
རྩོད་ཚུལ་མང་ངོ༌། ། །
གཉིས་པ་སྐྱེ་གནས་གཞན་ལ་བརྟེན་པའི་དོགས་པ་བཅད་ནས་
རང་གི་འགྲོ་བར་གཏོགས་པ་ལྟུང་བའི་བྱེད་པོར་སྟོན་པ་ནི། གཞན་
ལས་སྐྱེས་པ་ནི་རང་གི་འགྲོ་བ་ཉིད་མ་ཡིན་པ་མ་ཡིན་ནོ། །ཞེས་སོ། །
མི་ལས་གཞན་དུད་འགྲོ་སོགས་ལས་སྐྱེས་པའི་མི་དེ་ནི་མི་རང་གི་འགྲོ་
བ་ཉིད་མ་ཡིན་པ་མ་ཡིན་པས་དེའི་རྫས་བརྐུས་པ་དང་སྲོག་བཅད་
པས་ཕམ་པ་འབྱུང་ངོ༌། །དཔེར་ན་ཚོང་བ་གྲུ་ཆག་ནས་ཆུས་ཁྱེར་བ་
རྒྱ་མཚོའི་གླིང་དུ་བྱ་ཁྲུང་ཁྲུང་མོ་དང་ཕྲད་པ་ལས་སྐྱེས་པའི་བུ་གནས་
བརྟན་གྲགས་དང་ནི་ཉེ་བའི་གྲགས་ལྟ་བུ་བསད་པ་དང༌། དེ་དག་
གི་རྫས་རིན་ཚང་བརྐུས་ན་ཕམ་པར་འགྱུར་ལ། མིས་བསྐྱེད་པའི་མི་
མིན་དང་དུད་འགྲོའང་མི་མིན་དང་དུད་འགྲོ་རང་རང་གི་འགྲོ་བ་ཡི
།



༄༅། །རྗེ་ལྷ་མོའི་བློ་བཟང་ཚུལ་ཁྲིམས་རྒྱ་མཚོའི་འདུལ་བ། 407
ན་པའི་ཕྱིར་ན་རིམ་བཞིན་མི་མིན་བསད་པའི་སྦོམ་པོ་དང་དུད་འགྲོ་
བསད་པའི་ལྟུང་བྱེད་བསྐྱེད་པའི་རྟེན་ཡིན་ནོ། ། མདོ་འ དི་མི་དང་
མཚུངས་པར་གཞན་ལ་སྦྱོར་ཚུལ་མཚོ་ཊཱིཀ་ལས། ས་ཆུ་མེ་ལས་གྱུར་
པའི་ལྟུང་བ་བསྐྱེད་པ་ལས་ཆུ་མེ་རང་རང་གི་རྒྱུན་ལས་སྐྱེས་པ་ལྟར་
ཟད་པར་གྱི་ཏིང་ངེ་འཛིན་ལས་སྐྱེས་པའི་ས་ཆུ་མེ་རྣམས་ཀྱང་ལྟུང་བ་
བསྐྱེད་པའི་ཡུལ་དུ་མཚུངས་པར་སྦྱར་རོ། །ཞེས་པ་ལྟར་ཟད་པར་གྱི་
འབྱུང་བ་བཞི་ཡང་རིམ་པ་ལྟར་ས་རྐོ་བ་དང་ཆུ་ལ་རྩེ་བ་སོགས་དང་།
མེ་ལ་རེག་པ་སོགས་དང་། རྫི་ཕྱོགས་སུ་གཏད་དེ་འབྱིན་པའི་སྦོམ་
པོ་ལྟ་བུ་ལྟུང་བ་བསྐྱེད་པའི་ཡུལ་དུ་འབྱུང་བཞི་རང་མཚན་པ་དང་
འདྲ་བ་དང་། དེས་ན་སྤྲུལ་བར་གྱུར་པའི་གོས་དང་། ཟས་དང་།
གནས་མལ་སོགས་ལ་སྦྱར་རུང་བས་མཐའ་དག་སྤྱིར་བསྟན་ཡིན་་
ནོ། །རླུང་མ་གསུངས་པ་སྡོམ་བསྡུས་རང་ལྡོག་རླུང་གིས་སྐྱེད་པ་ཞིག་
མེད་པས་སོ། །
གསུམ་པ་དབྱིབས་དང་མདོག་ལ་རྟེན་པའི་དོགས་པ་བཅད་ན
ས་ཤེས་རྒྱུད་ག ར་གཏོ ག ས་པ་ལྟུང་བའི་བྱེད་པ་པོར་ སྟོན་པ་ནི།
འགྲོ་བ་གཞན་གྱི་རྣམ་པ་བསྟེན་པ་བསད་པ་ལ་ཡང་ངོ་། །ཞེས་བྱུང་།
སྔགས་རྫས་སོགས་ཀྱིས་མི་ཞིག་འགྲོ་བ་གཞན་དུད་འགྲོ་སོགས་སུ་སྤྲུལ་
བ་སྟེ་དེའི་རྣམ་པ་བསྟེན་པ་དུད་འགྲོར་འདུ་ཤེས་ཀྱང་རུང་། མིར་
འདུ་ཤེས་ཀྱང་རུང་འདི་བསད་སྙམ་དུ་ངེས་པར་བཟུང་སྟེ་བསད་ན་སྦྱོ་
ར་བར་དུད་འགྲོ་གསོད་པའི་སྦྱོར་བའི་ཉེས་བྱས་དང་། བསད་པ་



408 ༄༅ ། །གནའ་དཔེ་གཅེས་བསྡུས་དཔེ་ཚོགས།
ན་སྦྱོར་སྦོམ་མེད་པའི་དངོས་གཞིའི་ ཕ མ་པ་འབྱུང་ལ་ཡང་ངོ༌སྟེ་་
གཞན་གྱི་རྣམ་པ་བསྟེན་ཀྱང་མི་རང་གི་འགྲོ་བ་ཉིད་མ་ཡིན་པ་མ་ཡིན་
ནོ། །ལྷས་སྦྱིན་གསོད་འདོད་ཀྱི་བསམ་པས་ནོར་ནས་མཆོད་སྦྱིན་བས
ད་པ་ལ་དངོས་གཞི་ཕམ་པ་འབྱུང་བ་མིན་ཏེ། གང་ཞིག་གསོད་
འདོད་སྐྱེས་པའི་གཞི་ལྷས་སྦྱིན་དང་ལྷས་སྦྱིན་གྱི་འདུ་ཤེས་འཇུག་པའི་
གཞི་མཆོད་སྦྱིན་གཉིས་རྒྱུད་ཐ་དད་ཡིན་པའི་ཕྱིར་དང་། མི་དུད་
འགྲོའི་རྣམ་པ་བསྟེན་པ་དུད་འགྲོར་འདུ་ཤེས་ནས་བསད་པ་འདིས་ནི་
གསོད་འདོད་སྐྱེས་པའི་གཞི་དང་དུད་འགྲོའི་འདུ་ཤེས་འཇུག་པའི་
གཞི་གཉིས་རྒྱུད་གཅིག་ཅིང་རྒྱུད་གཅིག་པའི་ཆ་ལ་མ་འཁྲུལ་བར་འདི་
བསད་ སྙམ་ དུ་ བསམ་ པ་ དེ འི་ ཉི ད་ངེ ས་ པར་བཟུ ང་ བ འི་ ཕྱི ར།
གཙུག་ཕུད་ཅན་ལ་ཕར་དགྲ་བཅོམ་པའི་འདུ་ཤེས་མེད་ཀྱང་ཕ་དེ་བས
ད་པ་ན་འདི་གསོད་སྙམ་པའི་གཞི་དགྲ་བཅོམ་དེ་དང་ཕ་གཉིས་རྒྱུད་
གཅི ག་པའི་ ཕྱི ར་ན་མཚམས་མེད་གཉིས་འབྱུང་བར་ལུང་ལས་
གསུངས་པ་བཞིན་ནོ། །ཞེས་རིན་འཕྲེང་ལས་སོ། །འདིའི་སྒྲུབ་བྱེད་
དུ་སྐབས་འདི ར་རིན་འཕྲེང་དུ་དྲ ང ས་ པའི་ མ ཛོ ད་འགྲེ ལ་ ལས།
དགྲ་བཅོམ་པ་མིན་པའི་འདུ་ཤེས་ཀྱིས་དགྲ་བཅོམ་པ་བསད་ན་ཡང་
མཚམས་མེད་པར་འགྱུར་ཏེ། འདི་བསད་དོ་སྙམ་དུ་རྟེན་ངེས་པར་
བཟུང་བའི་ཕྱིར། ཞེས་དང༌། ཤེས་རབ་བྱེད་པར། མིར་མི་
ཤེས་བཞིན་དུ་བསད་ཀྱང་གསོད་པའི་ཚེ་ཉེས་བྱས་ཤི་ན་ཕམ་པར་
འགྱུར། ཞེས་དང༌། རིན་འཕྲེང་རང་དང་ཊཱིཀྐ་ལས། འདིར་



༠.
ར
ན
༠
༄༅། །རྗེ་ལྷ་མོའི་བློ་བཟང་ཚུལ་ཁྲིམས་རྒྱ་མཚོའི་འདུལ་བ། 409
ལྷས་སྦྱིན་དུ་འདུ་ཤེས་པས་མཆོད་སྦྱིན་བསད་པ་ལ་ཕམ་པ་མི་འབྱུང་
བ་ལྟ་བུར་ཐལ་བར་མི་འགྱུར་ཏེ། ཞེས་སོགས་དགོངས་པ་མཐུན་
ནོ། །གལ་ཏེ་དངོས་གཞི་ལ་ཕམ་པ་འབྱུང་ན་དེའི་སྦྱོར་བ་སྦོམ་པོར་
འགྱུར་རོ། །ཞེ་ན་ཁྱབ་པ་མ་ངེས་ཏེ་སྦྱོར་སྦོམ་མེད་པའི་རྐུ་ཕམ་ཡོད་
པའི་ཕྱིར་ཏེ། བསྐྱིས་པ་དང་བཅོལ་བ་ལ་གློ་བུར་དུ་ཐོབ་བློ་སྐྱེས་པ་
ལྟ་བུ་ཡོད་པའི་ཕྱིར་ཏེ། རྩ་བ་འདི་ཉིད་ལས། སྦྱོར་བ་ལ་དེ་མེད་
ན་དེ་མ་བྱས་པ་ཉིད་ཡིན་ནོ། །ཞེས་དང་། འོད་ལྡན་ལས། ཅི་སྟེ་
དངོས་གཞི་ལ་རྐུ་བའི་སེམས་ཉིད་ཡོད་ན་དེའི་ཚེ་དངོས་གཞི་ཁོ་ན་
ཡིན་གྱི་སྦྱོར་བའི་ལྟུང་བ་ནི་མེད་དོ། ། ཞེས་སོགས་རིན་འཕྲེང་དུ་
དྲངས་ཏེ་མཚོ་ཊཱིཀ་ལས། ཁང་རིང་བའི་སྦྱོར་བ་ལ་རྐུ་སེམས་མེད་
ཀྱང་ཁང་ཉེ་བའི་སྦྱོར་བ་སྟེ་མཐར་ཐུག་གི་སྔ་ལོགས་ལ་སོགས་པ་ན་སྐུ་
སེམས་ཡོད་པས་སྦྱོར་ལྷུང་མེད་པའི་ཕམ་རྐྱང་དེ་འདྲ་མི་འཐད་པར་
སེམས་སོ། །ཞེས་ཕམ་ལྷག་གང་རུང་ཡིན་ན་ཁྱོད་ཀྱི་སྦྱོར་སྦོམ་ཡོད་
པས་ཁྱབ་པ་དང་ཊིཀྐར་ནང་འགལ་བསྟན་པའང་བཀག་གོ། མཚོ་
ཊཱི ཀ་ལས་ནི་མི་ལ་མི་མ་ཡིན་པར་འདུ་ཤེས་པས་བསད་ན་ཕམ་པ་
འབྱུང་བ་མི་འཐད་དེ། ཞུ་བ་ལས། མི་ལ་མི་མ་ལགས་པར་འདུ་
ཤེས་ཏེ་བཀུམ་ན་ཅིར་འགྱུར། སྦོམ་པོར་འགྱུར་རོ། ། ཞེས་དང་།
འོད་ལྡན་ལས། འགྲོ་བ་གཞན་དུ་འདུ་ཤེས་པས་མཐར་འགྱུར་བ་
མེད་པར་བསྟན་ཏོ། །ཞེས་པས་སྒྲུབ་ཅིང༌། ལྷས་སྦྱིན་དང་མཆོད་
སྦྱིན་ལྟར་མི་སྟག་ཀྱང་འགྲོ་བ་ཐ་དད་ཡིན་པ་འདྲ་བས་ནང་འགལ་ལ།



410 ༄༅། །གནའ་དཔེ་གཅེས་བསྡུས་དཔེ་ཚོགས།
གཙུག་ཕུད་ཅན་ལ་དགྲ་བཅོམ་བསད་པའི་མཚམས་མེད་མ་བྱུང་སྟེ།
འོད་ལྡན་ལས། ལུས་གཅིག་ལ་དགྲ་བཅོམ་པའི་ཆོས་མེད་པར་ནོར་
བས་བསད་ན་མཚམས་མེད་པར་འགྱུར་ན་མི་རུང་གི་ཕམ་པ་ནི་སུས་
ཀྱང་ཟློག་དཀའོ། ། ཞེས་དང༌། མཛོད་འགྲེལ། རྣམ་འབྱེད་་་་་
འགྲེལ་བ་སོགས་དྲངས་ནས་ཊཱིཀྐ་བཀག་ཅིང་ལུང་ལས་མཚམས་མེད་
གཉིས་བྱུང་བར་གསུངས་པ་ནི་མཛོད་འགྲེལ་ལས། སྐྲ་ཅན་ལ་ཁྱོད་
ཀྱིས་ནི་མཚམས་མེད་པ་གཉིས་བྱས་ཏེ། ཕ་བསད་པ་དང་། དགྲ་
བཅོམ་པ་བསད་པའོ། །ཞེས་བརྗོད་པ་འདི་ཇི་ལྟ་བུ་ཞེ་ན། སྒོ་གཉི
ས་ནས་སྨྱོས་པ་ཡིན་ནོ། །ཞེས་སོ། །ཞེས་པ་ལྟར་དགོངས་པ་ལེན་
པར་གསུངས། ཞུ་བ་དང་འོད་ལྡན་དེར་དྲངས་པ་དང་མཐའ་་
དཔྱོད་ལས་དུད་འགྲོར་འདུ་ཤེས་ནས་མི་བསད་ན་ཕམ་པ་མི་འབྱུང་
བའི་ཕྱིར། ཞེས་པའི་དོན་ལེགས་བཟང་བ་ལྟར་མི་དང་དུད་འགྲོ་
གང་ཡིན་ཀྱང་གསོད་སྙམ་པའི་སྒོ་ནས་མི་ལ་དུད་འགྲོར་འཁྲུལ་བ་ལྟ་
བུ་མིན་པར་རྒྱུད་ཐ་དད་པའི་མི་དང་དུད་འགྲོ་གཉིས་ལྷན་ཅིག་་་་
གནས་པ་ན་མི་དེ་དུད་འགྲོ་དེར་འཁྲུལ་ནས་བསད་པ་ལྟ་བུ་ལ་་་་་
དགོངས་ཏེ། ཞུ་བ་ལས། མི་གཉིས་ལས་གཞན་བཀུམ་པར་་་་
བགྱིས་པ་ལས་གཞན་བཀུམ་ན་ཅིར་འགྱུར་ལགས། ཉེས་པ་སྦོམ་
པོར་འགྱུར། ཞེས་རྒྱུད་ཐ་དད་པར་སྦྱར་ལ། ཊཱིཀྐ་དང་བམ་ལྔར་
རྒྱུད་གཅིག་པར་སྦྱར་བས་ཤིན་ཏུ་མི་འདྲ་བར་གསལ་ལོ། །འོན་ཀྱང་
དགྲ་བཅོམ་པར་མ་ཤེས་པར་བསད་ན་དགྲ་བཅོམ་བསད་པའི་་་་་



༄༅། །རྗེ་ལྷ་མོའི་བློ་བཟང་ཚུལ་ཁྲིམས་རྒྱ་མཚོའི་འདུལ་བ། 411 །
མཚམས་མེད་འདུལ་བ་རང་ལུགས་ལ་མི་འབྱུང་སྟེ། ཉིད་ཀྱི་རྣམ་
བཤད་ལས། དགྲ་བཅོམ་པ་ཉིད་དང་། མ་དང་ཕ་ཉིད་ཀྱི་བློ་དང་
འདྲ་བར་མཚམས་མེད་པའི་ལས་ལ་ཡན་ལག་མ་ཡིན་པ་ཉིད་ཀྱིས་
ཕྱིར་མངོན་པར་འདོད་པའི་སྲོག་ཆགས་ཙམ་པོ་ལ་འདིར་ཡན་ལག་
ཉིད་ཀྱི་ཕྱིར་ལྟུང་བ་དངོས་གཞིའོ། །ཞེས་དང༌། འོད་ལྡན་གྱི་སྔར་
གྱི་དེའི་ཕྱིར། ཊཱིཀྐར་མཚམས་མེད་གཉིས་བྱུང་བར་གསུངས་པ་དེ་
ལྟར་འདོད་ པའི་ ལུགས་ ལྟར་ བྱས་ ནས་ དཔེར་ བཀོད་དམ་ དཔྱད།
རིན་འཕྲེང་ལས། མདོ་དེའི་དགོངས་པ་ཕམ་པའི་སྦྱོར་བ་ཡིན་ན་
སྦོམ་པོ་ཡིན་ཞེས་པ་ཡིན་ནོ། །ཞེས་དང༌། ཡིག་ཆར་ཕམ་ལྷག་གང་
རུང་གི་སྦྱོར་བ་ལ་སྦོམ་པོ་ཡིན་པས་ཁྱབ་ཞེས་པ་ལྟར་ཁས་ལེན་དགོས་
ལ། འོ་ན་ཊིཀྐ་ལྟར་མི་དུད་འགྲོར་འདུ་ཤེས་ཏེ་བསད་པའི་སྦྱོར་བ་
དེ་ལྟུང་བྱེད་ཀྱི་སྦྱོར་བ་དང་། མིར་འདུ་ཤེས་ཏེ་དུད་འགྲོ་བསད་
པའི་སྦྱོར་བ་མི་བསད་པའི་ཕམ་པའི་སྦྱོར་བ་ཡིན་པར་ཐལ། མཐའ་
དཔྱོད་ལས། མིའི་འདུ་ཤེས་དང་གསོད་སེམས་ཞུགས་ན་དུད་འགྲོ་
གསོད་པའི་ལྟུང་བྱེད་ཀྱི་སྦྱོར་བ་ལ་སྦོམ་པོ་དང༌། དངོས་གཞི་ལྟུང་
བྱེད་ཡིན་ཏེ། ཞེས་གསུངས་པའི་ཕྱིར། འདོད་ན་མི་འཐད་པར་
ཐལ། རིམ་པ་ལྟར་ཕམ་པ་དེ་དང༌། ལྟུང་བྱེད་དེའི་སྦྱོར་བ་ཡིན་
པའི་ཕྱིར་ན་མ་ཁྱབ། དེས་ན་ཡིག་ཆར་ལྟུང་བ་གཞན་གྱི་སྦྱོར་སྦོམ་
དང་ལྟུང་མེད་ཀྱི་སྦྱོར་སྦོམ་ཡང་ཡོད་ཅེས་པའི་དོན་དེ་ལྟར་ཤེས་་་་
དགོས་སོ། །མཚོ་ཊཱིཀ་ལས་མི་དུད་འགྲོར་སྤྲུལ་བ་མིའི་འདུ་ཤེས་ཀྱིས་



412
༄༅། །གནའ་དཔེ་གཅེས་བསྡུས་དཔེ་ཚོགས།
བསད་ན་ཕམ་པ་འབྱུང་བ་ལ་སྦྱར་རོ། །དེ་ཉིད་ལས། དང་བོ་ལ་
བདུན་ཏེ། མི་ཚངས་སྤྱོད་དང་འབྱིན་པ་དང༌། ། མ་བྱིན་ལེན་དང་
སྲོག་གཅོད་གཞིའོ། །ལྟུང་བའི་ཡུལ་ལུས་ཐ་མལ་དུ་གནས་མི་དགོས་
པ་བདུན་ལས་འབྱིན་པ་ལ་མདོར་བསྡུས་སྦྱར་ཞིང་གཞན་དྲུག་ལ་ཞུ་
བར་དངོས་སུ་གསུངས་པ་བསྡུས་པས་ཚིག་ཚོགས་བསྐྱུངས་པའི་་་་་
དགོས་པ་ཅན་ནོ། །
བཞི་བ་ཡོན་ཏན་གྱི་ཆ་ལ་དོགས་པ་བཅད་ནས་འཕེན་བྱེད་
ལས་གཅིག་གིས་འཕངས་པས་བསྡུས་པའི་ལུས་དེ་ལྟུང་བའི་བྱེད་པ་པོ་
ར་སྟོན་པ་ནི། རྩ་བར། གནས་སྐབས་གཞན་ཐོབ་པ་ནི་གཞན་
ཉིད་མ་ཡིན་ནོ། ། ཞེས་གསུངས་སོ། ། མི་དེ་སོ་སྐྱེ་གནས་སྐབས་སུ་
གསོད་པའི་སྦྱོར་བ་བྱས་ནས་གནས་སྐབས་གཞན་དགྲ་བཅོམ་པ་ཐོབ་
པ་ན་བསད་ན་མི་ལས་གཞན་ཉིད་མ་ཡིན་པས་ཕམ་པ་འབྱུང་བར་ཞུ་
བར་དངོས་སུ་ གསུངས་ལ། དེ་ཆོས་མིན་ཕྱོགས་སུ་བྱས་པ་ལས་
དབྱེན་ལྷག་མི་འབྱུང་ཞིང༌། དེ་ཡུལ་དུ་བྱས་ནས་གནས་ངན་ལེན་
བརྗོད་པ་མི་ཆོས་བདེན་སྨྲ་འདུག་གནས་སུ་ཟ་བ་དུད་འགྲོ་གསོད་པ་
གསུམ་གཅེར་བུ་སོགས་མ་གཏོགས་པ་མི་ལས་གྱུར་པའི་ལྟུང་བ་གཞན་
རྣམས་བསྐྱེད་པ་ལ་མདོར་བསྡུས་སྦྱར་རོ། །བསད་བྱ་དེ་སོ་སྐྱེའི་དུས་
སུ་སྦྱོར་བ་བྱས་ནས་དགྲ་བཅོམ་དུས་བསད་ན་ཕམ་པ་དང་མཚམས་
མེད་གཉིས་ཀ་འབྱུང་བར་ཊཱིཀྐ་དང་རིན་འཕྲེང་དུ་བཤད་པ་མཛོད་
ལས། བསྣུན་འོག་དགྲ་བཅོམ་པ་ལ་མིན། །ཞེས་གསུངས་པ་དང་
。
。
。
。
。



༠
。
。
。
༄༅། །རྗེ་ལྷ་མོའི་བློ་བཟང་ཚུལ་ཁྲིམས་རྒྱ་མཚོའི་འདུལ་བ། 413
མི་འ གལ་ཏེ། སྔ་མ་སླར་ཡང་སྦྱོར་བ་བརྩམས་ནས་གསོད་པ་ལ་
བྱེད་ལ་ཕྱི་མ་སྔར་གྱི་སྦྱོར་བ་ཁོ་ནས་གྲོངས་པ་ལ་བྱེད་པའི་ཕྱིར།
གསུམ་པ་ལྟུང་བ་ཐ་དད་པའི་རྒྱུ་སེལ་བ་དང་བཅས་པ་ལ།
དངོས་དང་། ཞར་བྱུང་གཉིས་སོ། །དང་བོ་དངོས་ལ་ཡང་བསླབ་
རྒྱུན་ཐ་དད་ལ་བརྟེན་པའི་ལྟུང་བ་ཐ་དད་པ་དང༌། ཀུན་སློང་གི་རྒྱུ
ན་ཐ་དད་པ་ལ་བརྟེན་པའི་ལྟུང་བ་ཐ་དད་པ་དང་། བཅས་པའི་རི
གས་ཐ་དད་པ་ལ་བརྟེན་པའི་ལྟུང་བ་ཐ་དད་པ་དང་། ཀུན་སློང་གི་
རྣམ་པ་ཐ་དད་པ་ལ་བརྟེན་པའི་ལྟུང་བ་ཐ་དད་པ་དང་། འབྲས་བུ་
ཐ་དད་པ་ལ་བརྟེན་ནས་ལྟུང་བ་ཐ་དད་དུ་སྐྱེ་ཚུལ་ལྔ་ལས། དང་བོ་
ནི། རྩ་བར། ཉེས་པ་དེ་མེད་པ་ཉིད་ལ་ནི་འོང་བ་ནི་ཐ་དད་དོ། །
ཞེས་སོ། །ལོ་དྲུག་སྟན་དང་མགྲོན་གཉེར་རིང་འདུག་གཉིས་ལ་ཞུ་བ་
ཁ་ཅིག་ལས་དངོས་སུ་གསུངས་ཤིང་། གནང་ལ་ཚད་བཟུང་ལས་
གཞན་ཕལ་ཆེར་ལ་མདོར་བསྡུས་སྦྱར་བས་ཕལ་ཆེར་སྤྱིར་བསྟན་ཡིན་
ལ། དེ་ཡང་གནང་ལ་ཚད་བཟུང་ལས་གཞན་པའི་ལྟུང་བ་རྣམས་ཀྱི་
སྦྱོར་དངོས་ཀྱི་བར་དུ་ཉེས་པ་དེའི་བཅས་པ་མེད་པའི་ཁྱི མ་པར་
བབས་པ་དང་། དགེ་སློང་མར་གྱུར་པས་ཆོད་ན་བསླབ་རྒྱུན་སྔ་མ་
ལ་སྦྱོར་བའི་རྣམ་པའི་ན་སྨད་དང༌། ཕྱི་མ་ལ་དངོས་གཞིའི་རྣམ་
པའི་ན་སྨད་འོང་བས་སྦྱོར་དངོས་ཀྱི་ན་སྨད་ཐ་དད་སྐྱེའོ། །ཊཱིཀྐར་ལོ་
དྲུག་སྟན་གྱིས་མཚོན་ནས་བསྟན་ཏེ། དེ་ཡང་བཅས་ལྡན་དགེ་སློང་
གིས་སྟན་སྤྱད་བཟོད་ཡོད་བཞིན་དུ་ལོ་དྲུག་གི་ནང་དུ་ སྟན་གཞན་



414 ༄༅། །གནའ་དཔེ་གཅེས་བསྡུས་དཔེ་ཚོགས།
བྱས་འཕྲོར་ཁྱིམ་པར་བབས། ཕྱིས་བསྙེན་པར་རྫོགས་ནས་སྟན་
གཞན་ཞིག་ཟིན་པར་བྱས་ནས་ལོ་དྲུག་མ་ལོན་པར་སྟན་སྔ་མིའི་འཕྲོ་
ཟིན་པར་བྱས་ན་བསླབ་རྒྱུན་སྔ་མའི་སྟན་བརྩམས་པ་ལ་སྦྱོར་བའི་
ཉེས་བྱས་དང༌། ཕྱི་མའི་སྔ་མ་ལ་ཉེས་མེད་དང་། ཕྱི་མ་འཕྲོ་ཟིན་
པར་བྱས་པ་ལ་དངོས་གཞིའི་རྣམ་པའི་སྦོམ་པོ་དང་འོག་ཏུ་དུས་མིན་
པ་ཁོ་ནར་སྔར་བརྩམས་པ་དེ་ཡང་ཟིན་པར་བྱེད་པའི་ཆ་ཕྱི་མ་དེ་ནི་
སྤང་བའི་ལྟུང་བྱེད་ཀྱི་དངོས་གཞིའི་བྱེད་པ་པོ་ཡིན་པ་ལྟ་བུ་དང་ཞེས་
སྤང་ ལྟུང་ དངོས་ གཞི་ འབྱུང་ བར་ གསུངས་ པ་ དང་། རྩི་ བར།
ཕྱེད་བྱས་པ་ལ་བྱེད་པ་ནི་ཕྱེད་ཉིད་དོ། །ཞེས་པ་མི་འགལ་ཚུལ་རིན་
འཕྲེང་ལས། འདི་རང་ཐེ་བའི་འཕྲོ་ཡིན་པའི་ཕྱིར་ཞེས་སྔ་མ་རང་
གི་བྱེད་འཕྲོ་དང༌། ཕྱི་མ་གཞན་གྱི་བྱེད་འཕྲོའི་དབང་དུ་བྱས་པ་
ཡིན་ཞེས་བཤད་ཚུལ་གཅིག་དང་། ཡང་ན་འདི་མཐར་ཐུག་པ་ཡིན་
པ་ཙམ་ལ་དགོངས་པར་འགྲེལ་ཚུལ་གཅིག་དང་གཉིས་གསུངས་ལ།
མཚོ་ཊཱིཀ་ལས། ཕྱི་མ་དེ་སྤངས་པའི་ལྟུང་བྱེད་ཀྱི་དངོས་གཞིའི་བྱེད་
པ་པོ་ཉིད་ཡིན་ཞེས་བཤད་པ་ནི་ཆ་ཕྱི་མ་དེ་ལ་སྟན་གྱི་ཚད་རྫོགས་
ནའོ། །ཞེས་ཕྱི་མ་སྟན་གྱི་ཚད་ལོངས་པ་གསར་དུ་བྱས་པ་ལ་དགོངས་
པར་གསུངས་ཀྱང་རང་ལུགས་རིན་འཕྲེང་གི་བཤད་ཚུལ་ཕྱི་མ་ལྟར་
རོ། ། ལུང་རིགས་གཏེར་མཛོད་དང༌། བདེ་ལེགས་ཉི་མས་སྦྱོར་་
བའི་ལྟུང་བ་ཐ་དད་པ་གཉིས་དང༌། དངོས་གཞིའི་ལྟུང་བ་གཅིག་
བཅས་འབྱུང་བས་བཤགས་པ་ ཐ་དད་དུ་བྱེད་དགོས་པའི་ཕྱིར་ཏེ།



༄༅། །རྗེ་ལྷ་མོའི་བློ་བཟང་ཚུལ་ཁྲིམས་རྒྱ་མཚོའི་འདུལ་བ། 415
ཞེས་གསུངས་སོ། །གཉིས་པ་སྟོན་པར་བཏང་བ་ཡང་ངོ༌། །ཞེས་གསུ
ངས། ཁང་ཆེན་བརྩིགས་འཕྲོ་ཕྱེད་ལྟ་བུ་ལུས་པ་ན་ཚིག་འདོད་ཀྱི་
འདུན་པ་ལོག་པའམ་བཏང་ནས་སླར་ཡང་འཕྲོ་སྒྲུབ་ན་སྔར་བཞིན་དུ་
ན་སྨད་ཐ་དད་སྐྱེ་བས་ཕྱིར་བཅོས་སོ་སོར་དགོས་སོ། །མཚོ་ཊཱིཀ་ལས།
ཁང་བ་ཁང་ཆེན་རིམ་ ལྷག་དང་། ། གོས་བྱེད་ཁབ་རལ་ལ་ སོགས་་
བདུན། །དེ་ལྟར་ལྟུང་བ་བཅུ་གཅིག་ལ། །བསམ་པས་གཏོང་ན་ན་
སྨད་གསུངས། ། ཞེས་བཅུ་གཅིག་ལ་ཞུ་བར་དངོས་སུ་གསུངས་ཤིང༌།
གཞན་རྣམས་ལ་མདོར་བསྡུས་སྦྱར་བས་གཉིས་ཀའི་དགོས་པ་ཅན་
དང་ཕལ་ཆེར་སྤྱིར་བསྟན་ནོ། །
གསུམ་པ་བཅས་པའི་རིགས་ཐ་དད་པ་ནི། གཞི་གཅིག་ལ་དུ་
མ་ཉིད་བཅས་པ་ལ་ནི་ཇི་སྙེད་པ་དེ་སྙེད་ཀྱི་ཉེས་པར་འགྱུར་རོ། །
ཞེས་གསུངས། དུ་མ་གཅིག་ཆར་འབྱུང་ཚུལ་དུས་མིན་ཟ་བའི་
སྐབས་ཀྱི་ཞུ་བ་ལས། དགེ་སློང་གིས་སྐད་ཅིག་སྤྱད་པས་ལྟུང་བ་བཞི་
ར་འགྱུར་བ་མཆིས་སམ། ། ཨུ་བ་མི་ཡོད་དེ། ། བྱིན་ལེན་མ་བྱས་
པ། མི་རུང་བ། གསོག་འཇོག་ཏུ་བཞག་པར་གྱུར་པ། དུས་མ་
ཡིན་པར་ཟ་བའོ། །ཞེས་གསུངས་སོ། །འདི་དེ་དང་རྫུན་སྐྱོན་གཉིས་
དང་། རྫུན་ གྱི་ ལྟུང་བྱེད་ དང་རྫུན་སྨྲའི་ ཉེས་ བྱས་ གཉིས་ དང་།
ནུབ་ལྷག་བུད་མེད་ཉལ་གཉིས་ལྷན་ཅིག་འབྱུང་བར་ཞུ་བར་གསུངས་
ལ། བྱིན་ལེན་མ་བྱས་པར་ཟ་བ་སོགས་བཞི་ལ་ཡང་དངོས་སུ་་་
གསུངས་པས་དེ་དག་ལ་ཚིག་བསྐྱུངས་དང་གཞན་ལ་མདོར་བསྡུས་



416 ༄༅ ། །གནའ་དཔེ་གཅེས་བསྡུས་དཔེ་ཚོགས།
སྦྱར་རོ། །ཁོ་ན་རེ། རྫུན་དང་སྐྱོན་ནས་སྨྲ་བའི་ལྟུང་བྱེད་གཉིས་ཀྱི་
གཞི་མཐུན་ཡོད་པར་ཐལ། རིན་འཕྲེང་ལས། བཅས་པ་དུ་མ་
དང་འགལ་བའི་ལྡོག་ཆ་ནས་བཏགས་པར་འོང་ངོ༌། །ཞེས་ལྡོག་ཆས་
ཕྱེ་བར་གསུངས་པའི་ཕྱིར་ན་མ་ཁྱབ་སྟེ། ལྡོག་ཆས་ཕྱེ་ན་མི་འགལ་
བ་ཡིན་མི་དགོས་ལ། ལྡོག་ཆའམ་ལོག་སའི་ཆ་ནས་ལྟུང་བ་སོ་སོར་
འབྱུང་བའི་དོན་ཡིན་པའི་ཕྱིར། འདོད་མི་ནུས་ཏེ། ལྟུང་བྱེད་
དང་ཉེས་བྱས་ཀྱི་གཞི་མཐུན་དང་། བཤགས་བྱ་དང་བསྡམ་བྱའི་
ཉེས་བྱས་དང༌། ཕམ་པ་དང་ཕམ་འདྲའི་གཞི་མཐུན་ཡོད་པར་ཐལ།
འདོད་ན་སོ་སོའི་མཚན་ཉིད་དང་འགལ་ལོ། །ཁོ་ན་རེ། རྫུན་གྱིས་
སྐྱོན་ནས་སྨྲ་བ་ལ་ལྡོག་ཆས་ཕྱེ་བའི་རྫུན་སྨྲ་དེ་ཆོས་ཅན། སྐྱོན་ནས་
སྨྲ་བའི་ལྟུང་བྱེད་ཡིན་པར་ཐལ། དེའི་མཚན་ཉིད་ཚང་བའི་ཕྱིར་ཞེ་
ན་སྐྱོན་སྨྲ་འདོད་དེའི་ཀུན་སློང་གི་ཆ་ནས་མ་བཞག་པར་རྫུན་སྨྲ་་
འདོད་ཀྱི་ཆ་ནས་བཞག་པའི་ཕྱིར་ཏེ། སྐྱོན་སྨྲའི་བཅས་པ་དང་
འགལ་བའི་ལྡོག་ཆ་ནས་མ་བཞག་པར་རྫུན་སྨྲའི་བཅས་པ་དང་འགལ་
བའི་ལྡོག་ཆ་ནས་བཞག་པའི་ཕྱིར། རིན་འཕྲེང་ལས། བཅས་པ་
ཐ་དད་པས་ལྟུང་བ་ཐ་དད་པར་བསྟན་ཏོ། ། ཞེས་པས་སོ། ། དགེ་
སློང་གིས་དགེ་སློང་ལ་འདིས་མི་རྟ་གཉིས་བསད་དོ་ཞེས་སྐུར་ན་ལྷག་
མ་དང་ཉེས་བྱས་གཉིས་འབྱུང་བ་གཞིའི་སྟོབས་ཀྱིས་ཡིན་ལ། དུད་
འགྲོ་གཉིས་བསད་དོ་ཞེས་སྐུར་ན་གཞི་འདྲ་བས་ལྟུང་བ་གཅིག་ ཏུ་
བྱས་སོ། །



。
。
。
༄༅། །རྗེ་ལྷ་མོའི་བློ་བཟང་ཚུལ་ཁྲིམས་རྒྱ་མཚོའི་འདུལ་བ། 417
བཞི་བ་ལ་གཉིས། ཀུན་སློང་ཐ་དད་ཀྱི་དབྱེ་བ་དངོས་དང་།
དམིགས་བསལ་མཚོན་དཔེ་དང་བཅས་པ་གཉིས། དང་བོ་ནི།
རྩ་བར། དེ་ཡི་ཆ་ནི་དེར་གཏོགས་སོ། །ཞེས་གསུངས། མི་ཚངས་
སྤྱོད་ལྟ་བུ་ཆ་ཅན་དེ་ཡི་ཆ་འབྱིན་པ་ལྟ་བུ་ཆ་ལྷག་མ་དེའི་ཆ་ཤས་སམ་
སྡེར་གཏོགས་ཀྱི་ཆ་ཅན་ཕམ་པའི་ཆའ མ་སྡེར་མི་གཏོགས་སོ། །འདི་
མཚོ་ཊཱིཀ་ལས། བརྡེག་གཟས་ཁྲུས་དང་རང་རང་གི། ཀུན་སློང་
དགོས་གསུངས་གཞན་ལ་སྦྱར། །ཞེས་གཉིས་ཀའི་དགོས་པ་ཅན་དང་
མཐའ་དག་སྤྱིར་བསྟན་ནོ། ། མཚོ་ཊཱིཀ་ལས། ཆ་ཅན་གྱི་ལྟུང་བ་ནི་
མི་ཚངས་སྤྱོད་ཀྱི་ལྟུང་བ་ལྟ་བུ་དང་། དེའི་ཆ་འབྱིན་རེག་ལྟ་བུ་དང་།
འབྱིན་སོགས་ནི་ཆ་ལྷག་མ་དེར་གཏོགས་སོ། །ཞེས་འབྱིན་སོགས་ཆ་
ཅན་མི་ཚངས་སྤྱོད་དུ་གཏོ གས་པ་འ གོ ག་ཆེད་དུ་གསུངས་པ་ནི།
ཊིཀྐ་ལས། མདོ་འདིས་མ་བརྗོད་པ་ནི་ཅུང་ཟད་ཀྱང་མི་བརྗོད་ཀྱི་
ཧ་ ཅང་ཐལ་བར་འགྱུར་བ་སེལ་བར་བྱེད་དོ། ། ཞེས་མདོ་འདི་སྔར་
ཕམ་པ་དང་ལྷག་མ་སོགས་ལ་རང་རང་གི་ཀུན་སློང་དགོས་པར་བཤ
ད་པ་དང་མི་ཟློས་ཏེ། མདོ་འདི་ཡིས་འབྱིན་སེམས་ཀྱིས་ཕྱུང་བ་ཕ
མ་པའི་སྦྱོར་སྦོམ་དུ་ཧ་ཅང་ཐལ་བ་སེལ་བའི་ཕྱིར་གསུངས་ཞེས་པ་ད
ང་མཐུན་ལ། རིན་འཕྲེང་ལས། ཆའི་ལྟུང་བ་ལ་གཉིས་ཏེ། ཆ་
ཤས་ཀྱི་ལྟུང་བ་དང༌། ཆར་གཏོགས་སོ། །འབྱིན་སོགས་ཕྱི་མར་
བཤད་པ་ཡིད་ཆ་ཅན་མི་ཚངས་སྤྱོད་ལྟ་བུ་དེར་འདུས་པའི་ཆ་ཤས་ཀྱི་
ལྟུང་བ་སྦྱོར་སྦོམ་ལྟ་བུ་ཡིན་པ་གཅོད་གསུངས་པ་གནད་གཅིག་གོ།
。



418
༄༅། །གནའ་དཔེ་གཅེས་བསྡུས་དཔེ་ཚོགས།
དེ་ལྟར་ཆའི་ལྟུང་བ་དེ་ཆ་ཅན་དུ་མི་གཏོགས་པའི་རྒྱུ་མཚན་ཆ་དང་ཆ་
ཅན་གཉིས་ཀུན་སློང་གཞན་ཡིན་པའི་ཕྱིར་རོ། །ཕམ་བཞི་བཀའ་བློ་
མི་བདེ་གསོག་འཇོག་ཟ། ། ཕམ་པས་སྐུར་དང་དབྱེན་ ལྷག་ཆ་ཅན་
བརྒྱུད། །དང་བོ་དྲུག་ནི་ཆ་ཅན་ཁོ་ན་དང་། ། ཕྱི་གཉིས་གཉིས་ཀ་
སྡོམ་བསྡུས་གཞན་ཆ་ཞིབ། ཆ་ཅན་དྲུག་གཏོགས་སྦྱོར་སྦོམ་ཉེས་
བྱས་རྣམས། . །གཉིས་ཀ་མིན་པ་ཉིད་དུ་ཤེས་པར་བྱ། ། སྦྱོར་དགག་
གཞི་གསུམ་ཅི་རིགས་མཐུན་པའི་རང་གི་ཆར་གཏོགས་པའི་ལྟུང་བ་
ལས་ལྕི་བའི་ཆ་ནས་བཞག་པའི་ལྟུང་བ་དེ། ཆ་ཅན་གྱི་ལྟུང་བའི་
མཚན་ཉིད། མཐུན་པ་གསུམ་ཅི་རིགས་མཐུན་པའི་རང་གི་ཆ་ཅན་
ལས་ཡང་བའི་ཆ་ནས་བཞག་པའི་ལྟུང་བ་དེ། ཆར་གཏོགས་པའི་
ལྟུང་བའི་མཚན་ཉིད། རང་གི་ཆ་ཅན་གྱི་ལྟུང་བ་དང་ཀུན་སློང་གི་
རྣམ་པ་ཐ་མི་དད་པ་ལས་སྐྱེས་པའི་ལྟུང་བ་དེ། ཆ་ཤས་ཀྱི་ལྟུང་བའི་
མཚན་ཉིད། ཕམ་བཞིའི་སྦྱོར་སྦོམ་དང་། སྦྱོར་བའི་སྦྱོར་བ་དང་།
དེར་གཏོགས་ཀྱི་ཉེས་བྱས་རྣམས་མཚན་གཞི། རང་གི་ཆ་ཅན་དང་
ཀུན་སློང་གི་རྣམ་པ་ཐ་དད་ལས་སྐྱེས་པའི་ལྟུང་བ་དེ། ཆར་་་་་
གཏོགས་ ཀྱི་ ལྟུང་ བའི་ མཚན་ ཉིད། ་ལྷག་ མ་ དང་ བོ་ ལྔ་ དང་།
འདུག་འགྲེང་བུད་མེད་དང་ལམ་འགྲོ་སོགས་མི་ཚངས་སྤྱོད་ཀྱི་ཆར་
གཏོགས་དང་། མངོན་ཚན། ཉོ་ཚོང་། བྱིན་འཕྲོག བསྡོམ་
བསྒྱུར། རྐུན་མ་དང་ལམ་འགྲོགས། སློང་སློང་རིགས་བལ་ཁུར་
སོགས་ མ་ བྱིན་ ལེན་ གྱི་ ཆ་ དང་། འདེབས་ སྤྱོད་ བརྡེག་ གཟས།



༄༅། །རྗེ་ལྷ་མོའི་བློ་བཟང་ཚུལ་ཁྲིམས་རྒྱ་མཚོའི་འདུལ་བ། 419
དངངས་བྱེད་ག་ག་ཚིལ། ཆུ་ལ་རྩེ་བ། རྩ་བ་བྱུང་འདུག་མ་བསྒོས་
སྟན་འདུག་སོགས་གསོད་ཕམ་གྱི་ཆར་གཏོགས་དང༌། མི་ཆོས་བླ་མ་
ལས་གཞན་པའི་རྫུན་བཅུ་གཉིས་སོགས་རྫུན་ཕམ་གྱི་ཆར་གཏོགས་
དང་། ཁྱད་གསོད་དང་མ་གུས་པ་སོགས་བཀའ་བློ་མི་བདེ་བའི་
ལྷག་མའི་ཆར་གཏོགས་དང༌། མཚམས་བཙོས་སོགས་དང་ཟ་བའི་
ཉེས་བྱས་བཞི་སོགས་གསོག་འཇོག་ཟ་བའི་ཆར་གཏོགས། ཕྲ་མ་
འདུས་ཟ་སྡིག་ལྟ་སྤངས་བསྙིལ་སོགས་དབྱེན་ལྷག་གི་ཆར་གཏོགས།
ལྷག་མས་སྐུར་བ། གཞོགས་འཕྱས་ངོར་འཕྱ་སོགས་ཕམ་པས་སྐུར་
བའི་ཆར་གཏོགས་སོ། ། གཉིས་པ་དམིགས་བསལ་མཚོན་དཔེ་དང་
བཅས་པ་ནི། ཕྱུང་བ་ཐམས་ཅད་ལ་མཐའ་ཉིད་མ་གཏོགས་པ་ནི་
དགེ་འདུན་ལྷག་མའོ། །ཞེས་གསུངས། རྨ་སྒོ་མ་ཉམས་པ་གསུམ་
ལ་འབྱིན་པའི་བསམ་པ་ཡིས་ཕྱུང་ཡང་མི་ཚངས་སྤྱོད་འདོད་ཀྱང་ངེས་
པར་སྐྱེས་པས་མཐའ་ཕམ་པར་འགྱུར་ལ། རྨ་ཉམས་པ་སོགས་དང་
ལུས་ཀྱི་ཆ་ཤས་གཞན་ལ་འབྱིན་སེམས་ཀྱིས་ཕྱུང་བ་ཀུན་ལྷག་མ་སྟེ་མ་
གོ་བཅད་པའི་ཁ་སོགས་རྨ་ཉམས་པ་ལ་མི་ཚངས་སྤྱོད་འདོད་ཀྱིས་
ཕྱུང་ན་སྦོམ་པོར་འགྱུར་རོ། །མི་ཚངས་སྤྱོད་འདོད་ཀྱིས་བུད་མེད་ལ་
རེག་ན་ཕམ་པའི་སྦྱོར་སྦོམ་དང་། གློ་བུར་དུ་རེག་པའི་བསམ་པ་
སྐྱེས་ན་དེ་ནས་རེག་པའི་སྦྱོར་སྦོམ་དང་དངོས་གཞི་ལྷག་མ་དང་་་་
གསུམ་འབྱུང་བ་ཊིཀྐའི་དགོངས་པ་ཡིན་ལ། མདོ་འདིས་དངོས་སུ་
མི་ཚངས་སྤྱོད་དང་འབྱིན་པ་ལ་སྦྱར་ཀྱང་དང་བོར་རེག་འདོད་ལྟ་བུ་



。
。
。
420 ༄༅། །གནའ་དཔེ་གཅེས་བསྡུས་དཔེ་ཚོགས།
ལྟུང་བ་རང་རང་གི་ཀུན་སློང་ཡོད་ཀྱང་ཕྱིས་ལྟུང་བ་གཞན་གྱི་ཀུན་
སློང་གློ་བུར་བྱུང་བ་ཐམས་ཅད་ལ་སྦྱོར་བར་གསུངས་སོ། ། ལྔ་བ་
འབྲས་བུ་ཐ་དད་པའམ་གཞི་དང་སྦྱོར་བ་ཐ་དད་པས་ལྟུང་བ་ཐ་དད་
པར་བཞག་པ་ནི། བྱ་བ་དུ་མའི་འབྲས་བུའི་ལྟུང་བ་རྣམ་པར་མི་
བཞག་གོ། ཞེས་གསུངས། གཞི་དང་སྦྱོར་བ་མ་རྫོགས་པའི་བྱ་བ་
དུ་མའི་འབྲས་བུ་དངོས་གཞིའི་ལྟུང་བ་གཅིག་ཏུ་རྣམ་པར་མི་བཞག་
སྟེ། དེ་དག་གི་འབྲས་བུའི་ལྟུང་བ་ དུ་ མར་འགྱུར་བའི་ཕྱིར་ཏེ།
གཞི་རིན་ཐང་མ་ཚང་བ་ཉུང་ངུ་ལན་དུ་མར་བརྐུས་པ་བསྡོམས་ཀྱང་
མ་བྱིན་ལེན་གྱི་ཕམ་པ་མ་ཡིན་པའི་ཕྱིར་ཏེ། གྲངས་དེ་སྙེད་ཀྱི་སྦོམ་
པོར་འགྱུར་བའི་ཕྱིར། གཞི་མི་མ་ཡིན་དུ་མ་བསད་ཀྱང་ ཕམ་ པ་
གཅིག་ ཏུ་མི་བཞག་པར་དེ་ གྲངས་སྙེད་ཀྱི་སྦོམ་པོ་འབྱུང་བ་དང་།
ཐ་སྙད་ལྔ་དང་མི་ལྡན་པ་ལྔ་ལ་མི་ཆོས་བླ་མ་སྨྲས་ན་རྫུན་ཕམ་དུ་མི་
འགྱུར་བར་སྦོམ་པོ་ལྔར་འགྱུར་བ་ལྟ་བུ་ཡོད་པའི་ཕྱིར། སྦྱོར་བ་མ་
རྫོགས་པ་དུ་མའི་དངོས་གཞི་ལྟུང་བ་གཅིག་ཏུ་མི་བཞག་སྟེ། མི་
ཆོས་བླ་མ་གཞོགས་སྨྲས་ལན་དུ་མར་བྱས་ཀྱང་ཕམ་པ་མིན་པར་སྦོམ་
པོ་དུ་མ་བསྐྱེད་ཅིང༌། འཁྲིག་ཚིག་མི་གསལ་བ་ལན་དུ་མར་སྨྲས་པ་
ལ་དེ་བཞིན་དང་། བལ་ཁུར་བ་སོགས་རྒྱང་གྲགས་འདའ་དགོས་པ་
རྣམས་ལ་ཉི་མ་རེ་རེ་ཞིང་རྒྱང་གྲགས་ཕྱེད་ཕྱེད་ཕྱིན་པ་བསྡོམས་པས་
རྒྱང་གྲགས་མང་བོས་ཀྱང་ན་སྨད་ཐ་དད་དུ་བཞག་པ་ལྟ་བུའོ། །ཊཱིཀྐ་
ལས་མ་བྱིན་ལེན་པའི་སྐབས་སུ་དེ་སྐད་གསུངས་མོད། བྱེ་བྲག་མེད་



༄༅། །རྗེ་ལྷ་མོའི་བློ་བཟང་ཚུལ་ཁྲིམས་རྒྱ་མཚོའི་འདུལ་བ། 421
པས་ཐམས་ཅད་ཀྱི་དབང་དུ་བྱས་ཏེ་ཉེ་བར་བསྟན་ཏོ། ། ཞེས་པས་
མདོར་བསྡུས་རྟོགས་པའི་དགོས་པ་ཅན་ནོ། །
གཉིས་པ་ཞར་བྱུང་ལྟུང་བ་ཐ་དད་དུ་སྐྱེ་ཚུལ་ནི། སེལ་བ་ལ་
གཉིས་ལས། དང་བོ་ལས་རྗེས་སུ་སྒྲུབ་པའི་སེལ་བ་ནི། རྩ་བར།
ཕྱེད་བྱས་པ་ལ་བྱེད་པ་ནི་ཕྱེད་ཉིད་དོ། །ཞེས་གསུངས། ལྟུང་བ་
བཅུ་དགུ་ལ་སྡར་རང་ངམ་གཞན་གྱིས་ཕྱེད་བྱས་ཏེ་བོར་བའི་འཕྲོད་
རང་ངམ་བསྐོས་པས་ཟིན་པར་བྱས་ན་ལྟུང་བ་ཕྱེད་ན་སྨད་པ་འབྱུང་
བ་ཉིད་དོ། ། ཁང་བ་ཁང་ཆེན་འཁྲུར་འཇུག་དང་། སྲིན་བལ་་་
འབའ་ཞིག་ཆ་གཉིས་དང༌། །དྲུག་དང་བལ་རྨེལ་ཐ་ག་གཉིས། །རིམ་
ལྷག་བཟོ་བྱེད་དང༌། ཁབ་རལ་དང་ནི་ཁྲི་རྐང་དང༌། །བདལ་དང་
གདེངས་དང་གཡན་པ་དང་། རས་ཆེན་བདེ་གཤེགས་ཆོས་གོས་
སོ། །ཞེས་ཁབ་རལ་མན་བདུན་ཏེ། བཅུ་དགུ་རིན་འཕྲེང་དུ་གསུང་
ས་སོ། །མཚོ་ཊཱིཀ་ལས། དེ་ཡང་བདུན་ཞུ་བ་ལས། ཁང་བ་ཁང་
ཆེན་ལོ་དྲུག་སྟན། །སྲིན་བལ་འབའ་ཞིག་ཆ་གཉིས་དང་། །རིམ་ལྷག་
གོས་ཀྱི་བཟོ་བྱེད་དང་། ཁབ་རལ་འཆོས་པ་ལ་སོགས་བདུན། དེ་
ལྟར་ལྟུང་བ་བཅོ་ལྔ་ལ། །ཕྱེད་བཅས་ཕྱེད་ཉིད་དངོས་སུ་གསུངས། །
འཁྲུར་འཇུག་རྨེལ་འཇུག་ ཐ་ག་གཉིས། ། དེ་ལྟར་བཞི་ལ་ མདོར་་་་
བསྡུས་སྦྱར། ། ཞེས་པས་གཉིས་ཀའི་དགོས་པ་ཅན་ནོ། །ཁ་ན་མ་ཐོ་
བ་ལས་གྱུར་པའི་སེལ་བ་ནི། རྩ་བར། ཁ་ན་མ་ཐོ་བ་ན་སྨད་པ་
དག་གི་ཆ་ནི་ན་སྨད་པ་ཉིད་ཡིན་ནོ། ། ཞེས་སོ། །ཁ་ན་མ་ཐོ་བ་ཕམ་



422
༄༅། །གནའ་དཔེ་གཅེས་བསྡུས་དཔེ་ཚོགས།
ལྷག་ལས་ན་སྨད་པ་སྦོམ་པོ་སོགས་ཀྱིས་སྐུར་བ་དང་འཆབ་བརྗོད་
འགྱོད་པ་སྐྱེས་པའི་ཆ་སྟེ་འབྲས་བུའི་ལྟུང་བ་ནི་རྒྱུའི་ལྟུང་བ་སྦོམ་པོ་
སོགས་ལས་ ན་སྨད་ པའི་ཉེས་བྱས་ ཉིད་ཡིན་ནོ། ། མཚོ་ཊཱིཀ་ལས།
སྐུར་འདེབས་གསུམ་ལ་གསུངས་པ་བསྡུས། ། འཆབ་བརྗོད་འགྱོད་
བསྐྱེད་མདོར་བསྡུས་སྦྱར། །ཞེས་པ་ལྟར་ལ། སྐུར་འདེབས་སྐབས་
སུ་ཕམ་པས་སྐུར་བ་བཏབ་ན་ལྷག་མ་དང་། ལྷག་མས་སྐུར་ན་ལྟུང་
བྱེད་འབྱུང་བ་ལྟར། ལྟུང་བྱེད་དང་སོར་བཤགས་ཀྱིས་སྐུར་ན་ཉེས་
བྱས་དང་། ཉེས་བྱས་ཀྱིས་སྐུར་ན་ཉེས་བྱས་ཕྲ་མོ་དང༌། གཞན་
གྱི་ཕམ་ལྷག་འཆབ་བརྗོད་ལ་ལྟུང་བྱེད་དང་། སྦོམ་པོ་སོགས་འཆབ་
བརྗོད་ལ་ཉེས་བྱས་དང་། གཞི་དེས་དག་པའི་དགེ་སློང་ལ་ ཕམ་
པས་འགྱོད་པ་བསྐྱེད་པ་ལྟུང་བྱེད་དང་། སྦོམ་པོ་སོགས་ཀྱིས་འགྱོད་
པ་བསྐྱེད་པ་ཉེས་བྱས་ཡིན་ཏེ། རྩ་བ་འདིར་ཁ་ན་མ་ཐོ་བ་ན་ན་སྨད་
པ་དག་གི་ཆ་ནི་སྨད་པ་ཡིན་ནོ། ། ཞེས་གསུངས་པའི་ཕྱིར། འོན་
ཀྱང་དམིགས་བསལ་འཆབ་ཕམ་དང་ དགེ་སློབ་མ་སོགས་ལ་ ཕམ་་་
འདྲས་བསྐུར་ན་གཞི་ཕམ་པ་དང་འདྲས་སྦོམ་པོ་དང་། བཤེས་ངོར་
བྱས་པ་དང་། ཟས་ཕྱིར་ཆོས་བསྟན་ཉེས་བྱས་ཡིན་ཀྱང་དེ་དག་
གིས་སྐུར་བ་རྫུན་གྱི་ཆ་ནས་ལྟུང་བྱེད་དང་། ཁྱིམ་པ་ལ་ལྟུང་བས་
སྐུར་བ་ཉེས་བྱས་སུ་གསུངས་པ་ལྟ་བུའོ། །འདི་དག་ལ་དཔྱད་བྱ་མང་
ངོ༌། །བཞི་བ་བསམ་པའི་ཡན་ལག་སེལ་བ་དང་བཅས་པ་ལ། བས
མ་པའི་ཡན་ལག་དང་ནི་ཞར་བྱུང་གཉིས། དང་བོར་དངོས་དང་ཧ་



༄༅། །རྗེ་ལྷ་མོའི་བློ་བཟང་ཚུལ་ཁྲིམས་རྒྱ་མཚོའི་འདུལ་བ། 423
ཅང་ཐལ་བ་སྤང་བ་གཉིས། དང་བོ་ནི། ཐམས་ཅད་ལ་ཐེ་ཚོམ་ཟ་
བས་ཞུགས་པ་ནི་བསམ་པ་དང་བཅས་པ་ཡིན་ནོ། །སྦྱོར་བ་ལ་ནི་འདུ་
ཤེས་ཡན་ལག་ཡིན་ནོ། ། བསམ་པ་ལ་ནི་དེ་ཉིད་དོ། ། ཞེས་མདོ་
གསུམ་བྱུང་། སྡེ་ལྔའི་དངོས་གཞི་བསྐྱེད་པ་ལ་ལྟུང་བའི་ཡུལ་དེ་
གསལ་བར་ངེས་མི་དགོས་ཏེ། ཐེ་ཚོམ་གྱིས་ཞུགས་པ་ལ་མིའམ་དུད་
འགྲོ་གང་ཡིན་ཀྱང་གསོད་སྙམ་པ་ན་ཀུན་སློང་སྤྱི་ཞུགས་ཡོད་ཕྱིར་ཕ་
མ་སོགས་འབྱུང་ངོ༌། །མདོ་འདིས་ནི་མཚོ་ཊཱིཀ་ལས། རྐུ་དང་སྲོག་
གཅོད་བཞི་དང་རེག། དྲུག་ལ་གསུངས་བསྡུས་གཞན་ལ་སྦྱར། །
ཞེས་པ་ལྟར་གཉིས་ཀའི་དགོས་པ་ཅན་དང་མཐའ་དག་སྤྱིར་བསྟན་
ཡིན་ནོ། །སྦྱོར་བ་ལ་འདུ་ཤེས་གཙོ་བོ་ནི། དུད་འགྲོར་མིའོ་སྙམ་དུ་
འཁྲུལ་ནས་བསད་ན་དངོས་གཞི་ལ་ལྟུང་བྱེད་དང་སྦྱོར་བ་ལ་ཕམ་པ།
འི་སྦོམ་པོ་འབྱུང་ཞིང་། མི་དུད་འགྲོར་འཁྲུལ་ནས་བསད་ན་དངོས་
གཞི་ལ་སྔར་ལྟར་ཕམ་པ་དང་། སྦྱོར་བ་ཉེས་བྱས་སྐྱེས་ཏེ། སྦྱོར་
བ་ལ་ནི་འདུ་ཤེས་ཡན་ལག་ཡིན་ནོ། །ཞེས་གསུངས་པའི་ཕྱིར་རོ། །ད
ངོས་གཞིའི་ཡན་ལག་གཙོ་བོ་ལ་ནི། བསམ་པ་དོན་དང་ཕྲད་པ་དེ་
ཉིད་ཡན་ལག་ཡིན་པའི་ཕྱིར་ན་གང་གསད་པར་བསམ་པ་དེ་ཉིད་
བསད་ན་ཕམ་པ་ཡིན་པར་གསུངས་ཀྱི་དེ་ལས་རྒྱུད་གཞན་བསད་པ་
ལྟ་བུ་ལ་དངོས་གཞི་འབྱུང་བ་མིན་ནོ། །མདོ་འདི་གཉིས་ལ་མཚོ་ཊཱིཀ་
ལས། ཁང་བ་ཁང་ཆེན་བསྒོ་གྱུར་ལྔ། ། སྣོད་འཆང་བཤེས་ངོར་
ཁྱད་དུ་གསོད། །བུད་མེད་དང་ཉལ་ཁབ་རལ་འཆོས། །བཅུ་གཉིས་
。
ལ
༠



424
。
。
。
。
。
、
。
༄༅། །གནའ་དཔེ་གཅེས་བསྡུས་དཔེ་ཚོགས།
ལས་ནི་གཞན་དག་ལ། །དངོས་སུ་གསུངས་པ་འདིར་བསྡུས་ཤིང་། །
དེ་དག་རྣམས་ལ་མདོར་བསྡུས་སྦྱར། ། ཞེས་གཉིས་ཀའི་དགོས་པ་
ཅན་དང་མཐའ་དག་སྤྱིར་བསྟན་ནོ། །གཉིས་པ་ཧ་ཅང་ཐལ་བ་སྤང་
བ་ནི། རྩ་བར། མི་ཚངས་པར་སྤྱོད་པ་དང་ཁུ་བ་འབྱིན་པ་གཉིས་
ལ་ནི་དེར་མ་ཟད་དོ། །ཞེས་གསུངས་སོ། །ལྟུང་བ་ཀུན་ལ་དོན་དང་
འ དུ་ཤེས་ཕྲད་དགོས་ན་ཧ་ཅང་ཐལ་ཏེ། འཁྲིག་པ་སྟེ་མི་ཚངས་
སྤྱོད་ཀྱི་ཕམ་པ་དང་ཁུ་བ་འབྱིན་པའི་ལྷག་མ་གཉིས་ལ་རེག་བྱ་མྱོང་བ་
གཙོ་བའི་ཕྱིར་ཡུལ་ནི་ནོར་ཀྱང་སྐྱེ་སྟེ། དཔེར་ན་བུད་མེད་དཀར་
ཤམ་ལ་སྤྱད་སྙམ་ནས་སྔོ་བསང་ལ་སྤྱད་ཀྱང་ཕམ་པ་དང་། བརླ་ལ་
དྲུད་དེ་ཕྱུང་སྙམ་པས་ནོར་ནས་སྐེད་པ་ལ་དྲུད་དེ་ཕྱུང་ཡང་འབྱིན་
ལྷག་སྐྱེད་པ་བཞིན་ནོ། །མི་བདེན་པ་སྨྲ་བའི་ལྟུང་བ་དག་གི་ཡུལ་ནི་དོ
ན་གོ་བ་གཙོ་བའི་ཕྱིར་ན་གང་ལ་སྨྲ་ཡུལ་ཉན་པ་བོ་ལྷས་སྦྱིན་ལ་སྨྲ་
འདོད་ནས་ནོར་ཏེ་མཆོད་སྦྱིན་ལ་སྨྲས་ཀྱང་རྫུན་ཕམ་སོགས་རྫོགས་
པར་འགྱུར་རོ། །ཞེས་སྟོན་པར། མི་བདེན་པ་ལ་ནི་ཉན་པ་པོ་ཡང་
ངོ༌། ། ཞེས་སོ། ། ཕམ་ལྷག་དང་བོ་གཉིས་དངོས་པོ་གཙོ་ཆེ་བ་མིན་
ཚུལ་འདི་ནི་འོད་ལྡན་རྩ་བར་ཡང༌། འཁྲིག་པ་ལ་ནི་འདུ་ཤེས་གཙོ་
ར་བྱ་མིན། །ཞེས་གསུངས་སོ། །འདུ་ཤེས་གཙོ་ཆེ་བའི་ལྟུང་བའི་དོན་
ལ་ཡང་། ཁ་ཅིག་ལྟུང་བའི་ཡན་ལག་ཏུ་མ་འཁྲུལ་བ་ངེས་བཟུང་དུ་
དགོས་པའོ། །ཞེས་ཟེར་བ་མི་འཐད་ཅིང་འཁྲུལ་མ་འཁྲུལ་གང་རུང་
ངེས་བཟུང་དུ་དགོས་པར་འདོད་པ་ཡང་འཐད་པ་མིན་ཏེ། མ་དག་



༄༅། །རྗེ་ལྷ་མོའི་བློ་བཟང་ཚུལ་ཁྲིམས་རྒྱ་མཚོའི་འདུལ་བ། 425
པ་ལ་སྐུར་འདེབས་བྱིན་འཕྲོག་སྡིག་ལྟ་གསུམ་ལ་གཉིས་ཀ་ཚང་བའི་ཕྱི
ར། རིན་འཕྲེང་དང་ཡིག་ཆ་ལྟར་དངོས་གཞིའི་ལྟུང་བར་དོན་དང་
ཕྲད་པ་ཡན་ལག་ཏུ་དགོས་ཀྱང་སྦྱོར་ལྟུང་ལ་དོན་དང་ཕྲད་མི་དགོས་
ཏེ། སེམས་ཅན་དུ་བགྲང་བ་མ་ཡིན་པའི་སྤྲུལ་བ་ལ་མིར་འདུ་ཤེས་
ཏེ་བསད་ན་སྦྱོར་བ་སྦོམ་པོ་དང་དངོས་གཞི་ལྟུང་མེད་དུ་ཊཱིཀྐར་་་་
བཤད་པ་ལྟར་ཡིན་པའི་ཕྱིར། མཚོ་ཊཱིཀ་ལྟར་ན་གསོད་ཕམ་སོགས་
འདུ་ཤེས་གཙོ་ཆེ་བའི་ལྟུང་བ་རྣམས་ཀྱི་སྦྱོར་དངོས་གཉིས་ཀ་ལ་དོན་
དང་ཕྲད་པ་ཡན་ལག་ཏུ་དགོས་ཏེ། སྦྱོར་ལྟུང་བསྐྱེད་པ་ལ་དོན་
ཡན་ལག་ཏུ་མི་གཙོ་ཡང༌། དོན་དང་ཕྲད་པ་ཡན་ལག་ཏུ་མི་དགོས་
པ་མིན་ཏེ། ལྷུང་བཟེད་མེད་ཀྱང་ཡོད་པར་འདུ་ཤེས་པས་འཚོལ་བ་
ལ་ སྦྱོར་ དངོས་ གཉིས་ ཀ་ ན་ སྨད་ དུ་ ཊཱིཀྐར་ གསུངས་ པའི་ ཕྱིར།
བདག་པོ་མེད་པ་ལ་མི་གཞན་གྱི་བདག་ཏུ་བཟུང་བར་འདུ་ཤེས་པས་
བརྐུས་ན་མཐར་ཐུག་སྦོམ་པོར་འོད་ལྡན་ལས་བཤད་པས་དེའི་སྦྱོར་བ་
ལ་སྦོམ་པོ་མེད་པར་དོན་གྱིས་གྲུབ་པའི་ཕྱིར། འདི་ལྟུང་མེད་དང་
ལྟུང་བ་གཞན་གྱི་སྦྱོར་བ་ལ་སྦོམ་པོ་མི་བཞེད་པའི་ལུགས་ཡིན་ནོ། །
འདི་རང་ལུགས་མིན་ཏེ་ཐོ་དང་དུད་འགྲོར་མིར་འདུ་ཤེས་ཏེ་གསོད་
པའི་སྤྱོད་པ་ལ་སྦོམ་པོ་འབྱུང་བའི་ཕྱིར། ལྟུང་བ་རང་གི་གཞིའི་
ཡན་ལག་གི་བྱེ་བྲག་ལ་འདུ་ཤེས་ཀྱི་ཡན་ལག་བྱེ་བྲག་ཏུ་མི་དགོས་པའི་
ལྟུང་བ། དངོས་པོ་གཙོ་ཆེ་བའི་ལྟུང་བའི་མཚན་ཉིད། ཕམ་ལྷག་
དང་ བོ་ གཉིས་ དང༌། དེ་ དག་ གི་ དངོས་ གཞིའི་ སྦོམ་ པོ་ དང༌།



426
༄༅། །གནའ་དཔེ་གཅེས་བསྡུས་དཔེ་ཚོགས།
འབྱིན་པའི་ལྟུང་བྱེད་ལྟ་བུ་མཚན་གཞི། ལྟུང་བ་རང་གི་གཞིའི་ཡན་
ལག་གི་བྱེ་བྲག་ལ་འདུ་ཤེས་ཀྱི་བྱེ་བྲག་ཡན་ལག་ཏུ་དགོས་པའི་ལྟུང་བ་
དེ། འདུ་ཤེས་གཙོ་ཆེ་བའི་ལྟུང་བའི་མཚན་ཉིད་སྔ་མ་རྣམས་ལས་
གཞན་པའི་ལྟུང་བ་ཐམས་ཅད་དེའི་མཚན་གཞི། མདོ་འདི་གཉིས་
ནི་མཚོ་ཊཱིཀ་ལས། གཞི་ལ་འདུ་ཤེས་འཁྲུལ་ན་ཡང་། ། ཕམ་པ་དང་
བོ་རྫོགས་པར་གསུངས། །འབྱིན་དང་རྫུན་སྨྲའི་ཡུལ་ལ་ནི། །དེ་དང་
ལུང་ན་མི་སྣང་ངོ༌། །ཞེས་པ་ལྟར་འབྱིན་རྫུན་དང་ཕམ་ལྷག་དང་བོ་
གཉིས་ཀྱི་སྦོམ་པོ་དང་དགེ་སློང་མའི་འབྱིན་པའི་ལྟུང་བྱེད་རྣམས་ལ་
མདོར་བསྡུས་སྦྱར་རོ། །སྔ་རབས་པ་ཁ་ཅིག་གིས་དངོས་པོ་གཙོ་བའི་
ལྟུང་བ་བཅུ་དང་། དེ་དག་གི་སྒྲུབ་བྱེད་དང་དེ་འགོག་ཚུལ་སོགས་
མཚོ་ཊཱིཀ་ཏུ་གསལ་ལོ། །གཉིས་པ་བསམ་པའི་ཡན་ལག་གི་ཞར་བྱུང་
ནི། ཡན་ལག་ཐམས་ཅད་དང་དུ་བླང་དུ་རུང་བ་ཉིད་ནི་བསྟེན་
པའི་ཕྱིར་མཐུ་དང་ལྡན་པ་ཉིད་ཡིན་ནོ། །ཕམ་ལྷག་དང་བོ་གཉིས་ལ་
སོགས་ པར་ མཚན་བསྟེན་རུང་དང༌། ལག་ པས་ ལག་ པར་དང༌།
རྐང་པས་རྐང་བར་དང་ཞེས་སོགས་ལྟར་དང་དུ་བླང་རུང་བ་ནི་་་
འཁྲིག་པ་བསྟེན་པའི་ཕྱིར་མཐུ་དང་ལྡན་པ་ཉིད་ཡིན་ནོ། །མཚོ་ཊཱིཀ་
ལས། སྨྱན་དང་དབེན་གཉིས་ཉལ་ཤོམ་གཉིས། ། ལྷན་ཅིག་ལམ་
འགྲོ་བདུན་ལ་གསུངས། །ཞེས་དེ་རྣམས་བསྡུས་པས་ཚིག་བསྐྱུངས་
དང་། མི་ཚངས་སྤྱོད་སོགས་ལ་ལུས་བསྟེན་རུང་དགོས་པ་གཞན་ལ་
མདོར་བསྡུས་སྦྱར་རོ། །ལྔ་བ་ཡན་ལག་གི་སེལ་བ་སྟོན་པ་ལ། འོག་



༄༅། །རྗེ་ལྷ་མོའི་བློ་བཟང་ཚུལ་ཁྲིམས་རྒྱ་མཚོའི་འདུལ་བ། 427
མ་དག་ལ་ནི་གཞན་ལ་ན་སྨད་པ་ཉིད་དོ། །འོག་ནས་ཚན་ཚན་ཡན་
ལག་བྱེ་བྲག་ཏུ་བཤད་པའི་སྐབས་ཀྱི་ཡན་ལག་བཅོ་བརྒྱད་པོ་དག་ལ་
གང་གི་ཡན་ལག་ཡིན་པ་དེ་མ་ཚང་བ་གཞན་ལ་ན་སྨད་པ་འབྱུང་བ་
ཉིད་དོ། །དེ་ཡང་ཡན་ལག་བཅོ་བརྒྱད་མཚོ་ཊཱིཀ་ལས། རྫུ་འཕྲུལ་
ཅན་མིན་མ་ཉམས་ལུས་དངོས་དང༌། །ཐ་སྙད་ཡན་ལག་ལྔ་དང་ཁྱིམ་
པ་དང༌། །བསྙེན་རྫོགས་རྣམ་དག་མཚན་དང་ལྟ་བ་མཐུན། །རུང་བ་
ཚད་ལྡན་རང་དོན་རང་ཉིད་ཀྱི། །བདག་དང་འབྲེལ་བ་དག་ཏུ་སྨྲས་
བ་སྟེ། ། འོག་ནས་སྟོན་པ་ཡན་ལག་བཅོ་བརྒྱད་དོ། །ཞེས་གསུངས་
སོ། །དེ་ཡང་རེག་ལྷག་གི་སྐབས་རེག་བྱེད་རྨ་ལ་སོགས་པས་ཉམས་པ་
ས་རེག་པ་ལ་ན་སྨད་སྦོམ་པོ་སྐྱེ་ལ། རེག་ཡུལ་དེ་ཡང་ཉམས་ན་ཡན་
ལག་དུ་མ་མ་ཚང་བའི་ཕྱིར་ན་དེ་བས་ན་སྨད་ཉེས་བྱས་ཙམ་ཞིག་
བསྐྱེད་དོ། །ཡན་ལག་གཅིག་ཙམ་མ་ཚང་བ་ཡིས་ཀྱང་དེ་བས་ན་སྨད་
འབྱུང་སྲིད་དེ་མིས་བསྐྱེད་པའི་ལྟུང་བ་རྣམས་ལ་ནི་ཆེས་བླུན་པའི་ཕྱི
ར་ན་ཡུལ་དུད་འགྲོར་བསྟེན་ན་ཉེས་བྱས་ཙམ་ཞིག་འབྱུང་བའི་ཕྱིར་
ཏེ། དཔེར་ན་དུད་འགྲོ་མོ་ལ་ཆགས་སེམས་ཀྱིས་རེག་པ་བཞིན་
ནོ། །དུད་འགྲོ་ལ་བརྐུས་པ་སྦོམ་པོ་དང་། དུད་འགྲོ་བསད་ན་ལྟུང་
བྱེད་བསྐྱེད་པ་འདིའི་དམིགས་བསལ་དུ་མཚོ་མཆན་ལས་སོ། ། མདོ་
མངོན་གྱི་བསྟན་བཅོས་ལས་བཤད་པའི་དུད་འགྲོ་ཀླུ་དང་མིའམ་ཅི་
སོགས་མི་མིན་དུ་གཏོགས་ཏེ། ཊཱིཀྐ་ལས། མི་མིན་པ་ལྷ་དང་།
ཀླུ་དང་། གནོད་སྦྱིན་དང༌། དྲི་ཟ་དང་། མི་འམ་ཅི་དང་།



g 。
ལc༠
。 1/
。
གྱི
༠
428 ༄༅ ། །གནའ་དཔེ་གཅེས་བསྡུས་དཔེ་ཚོགས།
ཡི་དྭགས་དང་ཞེས་སོགས་གསུངས་ པའི་ཕྱིར། དམིགས་བསལ་་་
ཡན་ལག་གཅིག་མ་ཚང་བ་ལ་ལྟུང་མེད་དུ་འགྱུར་བ་ཕྱི་དྲོ་གྲོང་རྒྱུའི་
སེལ་བ་རབ་བྱུང་གི་གནས་ཁང་དུ་འགྲོ་བ་ལྟ་བུ་དང༌། དངོས་གཞི་
གཞན་དུ་འགྱུར་བ་དགེ་སློང་མ་དང་ལྷན་ཅིག་ལམ་དུ་འགྲོ་བའི་སེལ་
བ་ཁྱིམ་པ་མོ་དང་འགྲོ་བ་ལྟུང་བྱེད་གཞན་དུ་འགྱུར་བ་སོགས་མང་བོ་
མཚོ་ཊཱིཀ་ལས་སོ། །
གཉིས་པ་ཚན་ཚན་ཡན་ལག་བྱེ་བྲག་ཏུ་བཤད་པ་ལ། གཞིའི་
ཡན་ལག་དང་། བསམ་པའི་ཡན་ལག་དང་། སྦྱོར་བ་དང་མཐར་
ཐུག་གི་ཡན་ལག་གསུམ། དང་བོར་སེམས་ཅན་ཡིན་མིན་ལས་གྱུར་
པ་གཉིས། དང་བོ་སེམས་ཅན་ལས་གྱུར་པ་ལ་མཚན་མི་མཐུན་པ་ལ
ས་གྱུར་པ་དང་། ཐ་སྙད་ལས་གྱུར་པ་དང༌། ཁྱིམ་པ་ལས་གྱུར་པ་
དང༌་། རབ་བྱུང་ལས་གྱུར་པ་བཞིའོ། །དང་བོར་དངོས་དང་ཞར་
བྱུང་གཉིས། དངོས་ནི། རྫུ་འཕྲུལ་གྱི་ཆོས་ཅན་མ་ཡིན་པ་ནི་ཞེས་
སོགས་གསུངས་སོ། ། རྫུ་འཕྲུལ་ཅན་ཡུལ་དུ་བྱས་པ་ལས་མི་ཚངས་
སྤྱོད་དང་རེག་པའི་ཕམ་ལྷག་གཉིས་ཏེ་རེག་པའི་གཙོ་བོ་གསུམ་མ་གཏོ
གས་ཆགས་པ་དགག་བྱར་བྱས་པ་བུད་མེད་ལ་བརྟེན་པའི་ལྟུང་བ་ཉེ
ར་གསུམ་པོ་རྣམས་ཀྱི་དངོས་གཞི་འབྱུང་བ་མེད་དེ། བྱ་དྲུང་ན་
གནས་ཀྱང་ཟིན་པའི་མངོན་ཞེན་མི་འབྱུང་བ་བཞིན་རྫུ་འཕྲུལ་ཅན་
ལས་ཆགས་པའི་འདོད་དོན་འགྲུབ་པའི་མངོན་ཞེན་མི་རྫོགས་པའི་ཕྱི
ར། རྫུ་འཕྲུལ་གྱི་ཆོས་ཅན་ནི་བྱ་འདུལ་འཛིན་གྱིས་རྫུ་འཕྲུལ་སྟོན་བ
Kon
K
པ
་。
。
。
。
༠
1༠
。



༄༅། །རྗེ་ལྷ་མོའི་བློ་བཟང་ཚུལ་ཁྲིམས་རྒྱ་མཚོའི་འདུལ་བ།
429
ཞིན་པ་ལ་བྱ་སྟེ། རྫུ་འཕྲུལ་གྱི་ཆོས་ཐོབ་ཀྱང་དངོས་སུ་མི་བྱེད་ན་རྫུ་
འཕྲུལ་ཅན་ཀྱི་ཐ་སྙད་མི་ཐོབ་པའི་ཕྱིར་དང་། ལུང་བསྟན་མིན་
ཐོབ་ལྷན་ཅིག་སྐྱེ། ། ཞེས་གསུངས་པའི་ཕྱིར། ཞེས་བ ཤ ད་ཀྱང་།
ཤ་མི་སྨོན་ལམ་རྡོ་རྗེས་རྫུ་འཕྲུལ་ཐོབ་པ་ལ་བཤད་པ་ཊིཀྐ་གང་ལ་རྫུ་
འཕྲུལ་གྱི་ཆོས་ཡོད་པ་དེ་ནི་རྫུ་འཕྲུལ་གྱི་ཆོས་ཅན་ནོ། །དེའི་དངོས་པོ་
ནི་དེ་ཉིད་རྫུ་འཕྲུལ་ཐོབ་པའོ། །གང་ལ་རྫུ་འཕྲུལ་གྱི་ཆོས་མེད་པ་དེ་
ནི་རྫུ་འཕྲུལ་གྱི་ཆོས་ཅན་ཡིན་པའོ། །དེའི་དངོས་པོ་ནི་རྫུ་འཕྲུལ་མ་
ཐོབ་པའོ། །ཞེས་པ་དང་མཐུན་ནོ། །བུད་མེད་ལ་བརྟེན་པ་ཉེར་བཞི་
རིན་འཕྲེང་ལས། རེག་པ་འཁྲིག་ཚིག་བསྙེན་བཀུར་སྨྱན། ། འཁྲུ་
ལེན་བལ་རྨེལ་ཆོས་སྟོན་དང༌། མ་བསྐོས་ཉི་མ་ནུབ་པ་དང་། །ཟས་
དང་ཆོས་གོས་ གཉིས་དག་དང་། ། དོན་མཐུན་གྲུ་དང་དབེན་ས་་་་
གཉིས། །དགེ་སློང་མ་ཡིས་སྦྱོར་བཅུག་པའོ། །ཞེས་སོགས་བཅུ་དང༌།
ཉལ་ཤོམ་གཉིས་དང་ཉལ་འགྲོ་སོར་བཤགས་དང་བོ་གཉིས། ཞེས་
གསུངས་པ་ལྟར་ལ། མཚོ་ཊཱིཀ་ལས། མ་བསྐོས་སྟོན་པའི་བཅུ་
ཚན་ལས། གསུམ་པ་སྐུར་འདེབས་མ་གཏོ གས་ད གུ་ད ག་དང་།
ཞེས་གསུངས་ཤིང་། བསླབ་བྱ་ཆེན་མོར་ཡང་། སྐུར་བ་འདེབས་
ཡུལ་ལ་དགེ་སློང་ཆོས་བརྒྱད་ལྡན་གྱི་སྟེང་ཟང་ཟིང་ཅུང་ཟད་ཙམ་གྱི་
ཕྱིར་དགེ་སློང་མ་ལ་ཆོས་སྟོན་པ་མ་ཡིན་པ་དང་དགུ་ཚང་བ་ཞིག་དགོ
ས་ པར་གསུངས་ཤིང་། དགེ་སློང་ཆོས་བརྒྱུད་ ལྡན་ཡན་ལག་ཏུ་
དགོས་པའི་ལྟུང་བ་ཡིན་ན། མཚན་མཐུན་ཡན་ལག་ཏུ་དགོས་བའི་



430 ༄༅ ། གནའ་དཔེ་གཅེས་བསྡུས་དཔེ་ཚོགས།
ལྟུང་བ་ཡིན་དགོས་ལ། དེས་ན་བུད་མེད་ལ་བརྙེན་པའི་གྲངས་སུ་
མ་གྲང་ཟེར་ལོ། །མི་འཐད་དེ། ཟས་ཅུང་ཟད་ཙམ་གྱི་ཕྱིར་ཆོས་སྟོ
ན་ཅེས་སྐུར་བ་འདེབས་པ་དགེ་སློང་མས་བསྐྱེད་པའི་ལྟུང་བའི་གྲངས་
སུ་མི་བགྲང་ན་བཅུ་ཚན་དེ་ནི་ཕའི་ཐུན་མོང་མ་ཡིན་པའི་ལྟུང་བར་མི་
འགྱུར་ཞིང་། མ་ལ་ཟས་ཅུང་ཟད་ཙམ་གྱི་ཕྱིར་སྟོན་ཏོ་ཞེས་པའི་ལྟུ
ང་བྱེད་དེ་མེད་པར་འགྱུར་རོ། ། མཚོ་ཊཱིཀ་དང་འདུལ་འཛིན་གྱི་དེ་
ཡུལ་གྱི་དབང་དུ་བྱས་སོ། །གཉིས་པ་ཞར་བྱུང་ནི། རེག་པར་བྱ་བ་
ནི་མ་ཉམས་པའོ། ། ག་ག་ཚིལ་བྱེད་པ་ལ་ཡང་ངོ་། ། སོ་དང་སེན་མོ་
དང་ཤ་མེད་པའི་རུས་པ་དང་སྤུ་དག་ནི་གཞན་དང་ལྡན་པ་ཉིད་དོ། །
ཞེས་སོགས་མདོ་ཚན་གསུམ་བྱུང༌། སྔར་གྱི་ཕམ་ལྷག་གསུམ་གྱི་རེག་
པར་བྱ་བའི་ཡུལ་ལུས་ཉིད་ནི་ཊཱིཀྐ་ལས། རྣམ་པར་སྡོས་པ་མོ་དང་།
རྣམ་པར་བརྣག་པ་མོ་དང༌། རྣམ་པར་འབུས་གཞིག་པ་མོ་དང༌།
རྣམ་པར་བམ་པ་མོ་དང་། རྣམ་པར་ཟས་པ་མོ་དང་། རྣམ་པར་
དམར་བ་མོ་དང༌། །རྣམ་པར་འཐོར་བ་མོ་དག་ལ་འཁྱུད་པ་ནི་སྦོམ་
པོའོ། ། ཞེས་པ་ལྟར་དང་། རྣམ་པར་ཚིག་པ་དང་། རུས་པར་
སོང་བ་ལ་སོགས་པ་ལྟ་བུས་རེག་པའི་བདེ་བ་མྱོང་བ་ལ་གནོད་པ་ནི་ཉ
མས་པ་ཡིན་ལ། འདིར་དེ་དག་གིས་མི་གནོད་པས་ན་མ་ཉམས་པ་
ཞིག་དགོས་སོ། །འདི་རེག་ལྷག་ལ་དངོས་སུ་གསུངས་ལ་རེག་ཕམ་ལ་
མདོར་བསྡུས་སྦྱར་རོ། །ག་ག་ཚིལ་བྱེད་པ་ལ་རེག་བྱེད་གཉིས་ཀ་རྨ་
སོགས་ཀྱིས་མ་ཉམས་པ་དགོས་སོ། །རང་འགྲེལ་ཊཱིཀྐ་བམ་ལྔ་སོགས་



༄༅། །རྗེ་ལྷ་མོའི་བློ་བཟང་ཚུལ་ཁྲིམས་རྒྱ་མཚོའི་འདུལ་བ། 431
ལས་རོ་ལ་ན་སྨད་པ་མེད་པའི་ཕྱིར། དེས་ན་སྡོས་པ་ལ་སོགས་པ་
དག་ལ་སྦོམ་པོར་གསུངས་སོ། །ཞེས་པ་ལྟར་རོ་ལ་རེག་ལྷག་འབྱུང་བ་
ལྟར་ན་རྣམ་པར་སྡོས་པ་སོགས་རོ་ལ་སྦྱོར་ལ། རང་ལུགས་མཚོ་
ཊཱིཀ་ལས། རོ་ལ་རེག་ལྷག་མེད་པས་གསོན་པོའི་ལུས་ཁོ་ནར་སྦྱོར་
བར་གསུངས་པ་ལྟར་རོ། །རེག་པ་དང་ག་ག་ཚིལ་གྱི་རེག་བྱ་རེག་བྱེད་
གཉིས། སེན་མོ་དང་སོ་དང་ཤ་མེད་པའི་རུས་པ་དང་སྤུ་དག་ནི་དེ་
དག་གིས་ཕན་ཚུན་རེག་བྱ་རེག་བྱེད་བྱས་ན་ན་སྨད་དོ། །
གཉིས་པ་ཐ་སྙད་ལས་གྱུར་པ་ལ་དངོས་དང༌། སེལ་བ་དང་།
ཞར་བྱུང་རེག་པ་དེ་དང་འདྲ་བར་བསྟན་པ་གསུམ་མོ། །དང་བོ་ནི།
མིའི་འགྲོ་བ་པ་ནི་ཐ་སྙད་དུ་བྱ་བ་ཉིད་ཡིན་ནོ། །ཞེས་གསུངས་སོ། །
མིའི་འགྲོ་བ་པ་ནི་གཞན་ལ་དོན་གོ་བར་བྱ་བའི་ཕྱིར་ལུས་ངག་གི་ཐ་
སྙད་དུ་འཕྱ་བ་ལ་བརྟེན་པའི་ལྟུང་བ་དག་གི་ཡན་ལག་ཉིད་ཡིན་ནོ། །
ཐ་སྙད་སྤྱིས་བསྐྱེད་བཅུ་གཉིས་ནི། དེ་ཉིད་ལས། སྤྱན་གྱི་སྤྲད་
བྱའི་བདག་པོ་དང་། ཁང་བའི་ས་གཞི་སོགས་གང་ལས་བཙལ་བྱའི་
ཡུལ་དང་། ཁ ང་ཆེན་གང་གི་ཆེད་དུ་བྱས་པའི་བདག་པོ་དང༌།
མི་ཆོས་བླ་མ་སྐུར་འདེབས་གསུམ། །ཁྱིམ་སུན་ཤེས་བཞིན་བཤེས་ངོ་
དང་། །ཟས་ཅུང་སྡིག་ལྟ་བརྗོད་པ་ཡི། །གོ་བྱའི་ཡུལ་ལ་ཐ་སྙད་ལྔ་
ལྡན་དགོས་པའི་ཕྱིར་ན་བཅུ་གཉིས་གསུངས་སོ། ། མཚོ་ཊཱིཀ་ལས།
སྤྱན་ནི་མཚན་གཉིས་པ་དོན་བྱེད་ནུས་པ་ལ་རུང་བས་མ་བགྲང་ཞིང༌།
བསླབ་བྱ་ཆེན་མོར་ཁང་ཆེན་སངས་རྒྱས་སོགས་ཀྱི་ཆེད་དུ་བྱས་པ་



432 ༄༅ ། །གནའ་དཔེ་གཅེས་བསྡུས་དཔེ་ཚོགས།
ཡོད་པས་དོར་ལ། གཞན་བཅུ་གཅིག་རིན་འཕྲེང་ལྟར་གསུངས།
དེ་ཐམས་ཅད་བསྡོམས་ན་བཅུ་གསུམ་བྱེད་དགོས་ཀྱང་དེ་གང་རུང་ལ་
ཐ་སྙད་སྤྱིས་བསྐྱེད་ཀྱིས་མ་ཁྱབ་བོ། ། མཚོ་ཊཱིཀ་ལས། དེ་དག་གི་
རང་བཞིན་ནི་ཐ་སྙད་ལྔ་དང་ལྡན་ན། ཁྱིམ་པ་ཡིན་ཡང་རུང་རབ་
བྱུང་ཡིན་ཡང་རུང་། སྐྱེས་པ་དང་བུད་མེད་དང་ཉེ་དུ་དང་ཉེ་དུ་མ་
ཡིན་པ་གང་ཡིན་ཡང་རུང་སྟེ་ལྟུང་བ་དངོས་གཞི་བསྐྱེད་པའི་ཡུལ་
དང་འདྲ་བའོ་ཞེས་ཐ་སྙད་སྤྱིས་བསྐྱེད་ཀྱི་དོན་དེ་ལྟར་གསུངས་སོ། །
མ་རྫོགས་པ་སྤྱིས་བསྐྱེད་པ་ནི། འདོན་དང་གནས་ངན་ལེན་དང་མི་
ཆོས་བདེན་སྨྲ། ནུབ་ལྷག་ཉལ་དང་ཉི་ཤུ་མ་ལོན་པར་བསྙེན་པར་
རྫོགས་པའི་ལྟུང་བྱེད་དང་ལྔ་ཞེས་རིན་འཕྲེང་ལྟར་འདུལ་འཛིན་གྱིས་
གསུངས་ལ། མཚོ་ཊཱིཀ་ཏུ་མ་ལོན་པ་དོར་བས་མ་རྫོགས་སྤྱིས་བསྐྱེད་
བསླབ་བྱིན་གྱིས་ཀྱང་བསྐྱེད། ། ཅེས་པ་བཞི་བོ་དེ་ལ་དགོངས་སོ། །
བུད་མེད་སྤྱི་ཡིས་བསྐྱེད་པ་ནི། འཛིན་པ་འཁྲིག་ཚིག་བསྙེན་བཀུར་
སྨྱན། ། དབེན་པར་འདུག་དང་ཉལ་དྲུག་གོ། མ་རྫོགས་པ་སྤྱིས་
བསྐྱེད་དང་། བུད་མེད་སྤྱིས་བསྐྱེད་དང༌། འཆང་འགྱུར་གྱི་ཁྱིམ་
པས་བསྐྱེད་པ་སོ་ལྔ་བོ་རྣམས་ཀྱི་གཞིའི་ཡན་ལག་དང་། རྐུ་གསོད་
ལྔ་བོ་མ་གཏོགས་པ་བཅོལ་ཡང་རྫོགས་པ་ཉེར་བདུན་པོ་བཅོལ་ཡུལ་
གྱི་བདག་པོ་རྣམས་ལ་ཐ་སྙད་ལྔ་ལྡན་དགོས་ཞེས་སྤྱིར་གསུངས་སོ། །
འོན་ཀྱང་བུད་མེད་སྤྱིས་བསྐྱེད་པ་རྣམས་དང༌། ཁྱིམ་པ་ཕོ་ཁོ་ནས་
བསྐྱེད་པ་དང༌། མོ་ཁོ་ནས་བསྐྱེད་པ་རྣམས་ལ་མཚན་གཉིས་པ་དོ



༄༅། །རྗེ་ལྷ་མོའི་བློ་བཟང་ཚུལ་ཁྲིམས་རྒྱ་མཚོའི་འདུལ་བ། 433
ན་བྱེད་ནུས་པ་ཡན་ལག་ཉིད་དུ་རུང་བ་ལྟ་བུའི་དམིགས་བསལ་ཀྱང་
ཡོད་དོ། །གཉིས་པ་སེལ་བ་ནི། མི་ཡིན་ཀྱང་ཤེས་པ་རང་བཞིན་དུ་
གནས་པ་ལས་ཉམས་པ་གཙོ་བོ་བཞི་ནི་ཐ་སྙད་དུ་བྱ་བའི་ལྟུང་བ་
རྣམས་ཀྱི་ཡན་ལག་མ་ཡིན་ཏེ། བྱ་བ་དང་བྱ་བ་མིན་པ་ལ་བློ་མི་
གསལ་བས་སོ། ། རྟེན་གཅིག་ལ་ཉོན་མོངས་པ་གཉིས་ཀྱིས་གནོད་
པའི་མ་ནིང་དང་། མཚན་གཉིས་པ་དག་ནི་ལྟུང་བ་དེ་དག་གི་ཡུལ་
མིན་ཏེ། དེ་དག་རང་བཞིན་ཉམས་པ་དེ་དང་ལྡན་པ་སྟེ་འདྲ་བ་
ཉིད་ཡིན་པའི་ཕྱིར་ན་ལྟུང་བ་ཕལ་ཆེར་གྱི་ཡན་ལག་གི་སེལ་བར་་
འགྱུར་རོ། །གསུམ་པ་ཞར་བྱུང་ནི། རྩ་བར། རེག་པ་ནི་ཐ་སྙད་
དང་འདྲའོ། །ཞེས་རེག་ལྷག་ནི་ཐ་སྙད་ལས་གྱུར་པའི་ལྟུང་བ་དང་
འདྲ་བར་གསུངས་ཀྱང་ཐ་སྙད་ལྔ་ལྡན་དགོས་པར་འདྲ་བ་མིན་ཏེ།
ཤེས་པ་རང་བཞིན་དུ་མི་གནས་པ་ཕལ་བ་བཞི་དང་། ལྐུགས་པ་མོ་
དང་། དོན་མི་གོ་བའི་བུད་མེད་ལ་བརྟེན་ནས་རེག་པའི་ལྷག་མ་
འབྱུང་བའི་ཕྱིར། དེའི་ཕྱིར་རེག་ལྷག་བསྐྱེད་པའི་ཡུལ་དེར་ཡང་མི་
ཡིན་དགོས་ལ་ཤེས་པ་རང་བཞིན་དུ་མི་གནས་པ་གཙོ་བོ་བཞི་གང་
རུང་མིན་པ་དགོས་ལ་ཕལ་བ་བཞི་གང་རུང་མིན་པ་མི་དགོས་པས་དེ
འི་ཕྱེད་ཀྱིས་བསྐྱེད་ལ་ཕྱེད་ཀྱིས་མི་སྐྱེད་པས་ཐ་སྙད་ཕྱེད་དང་གཉིས་
ལྡན་ཡན་ཆད་ཀྱིས་བསྐྱེད་པར་འདྲ་བའི་དོན་ནོ། །སྨྲ་མི་ཤེས་པ་དང་
དོན་མི་གོ་བ་དེ་དག་རྫུན་སྨྲའི་ཐ་སྙད་ཀྱི་ཡུལ་མ་ཡིན་ཞིང་། མི་ཡིན་
པ་དང་ཤེས་པ་རང་བཞིན་དུ་གནས་པ་དེ་གཉིས་དང་། སྨྲ་ཤེས་པ།
-



434 ༄༅ ། །གནའ་དཔེ་གཅེས་བསྡུས་དཔེ་ཚོགས།
དོན་གོ་བ། མ་ནིང་མཚན་གཉིས་མིན་པ་སྟེ་ཐ་སྙད་ལྔའོ། ། མཚོ་
ཊིཀ་ལས་ཐ་སྙད་ལྔ་ལྡན་ཡན་ལག་ཏུ་དགོས་པ་ཁྱིམ་པ་སྤྱིས་བསྐྱེད་པ་
ཉེར་བདུན། མ་རྫོགས་ཀྱིས་བསྐྱེད་བཞི། ཐ་སྙད་སྤྱིས་བསྐྱེད་
བཅུ་གཉིས་ཏེ་བསྡོམས་པས་ཞེ་གསུམ་མོ། ། ཐ་སྙད་བཞི་ལྡན་སྐྱེས་པ་
ངེས་བཟུང་དུ་དགོས་པ་དང༌། བུད་མེད་ངེས་བཟུང་དུ་དགོས་པ་
བཅུ་གསུམ་སྟེ་ཁྱིམ་པས་བསྐྱེད་པ་རྣམས་ཀྱི་ཡུལ་ནི་མཚན་དོན་བྱེད་
ནུས་ པར་མཐུན་དགོས་པའི་ཕྱི ར་ན་ མ་ ནི ང་མི ན་ པ ར་གྲུ བ་ལ།
མཚན་གཉིས་པ་མཚན་དོན་ཡོད་པས་ཀྱང་བསྐྱེད་པ་དེའི་ཕྱིར་ཕྱེད་ལྔ་
ལྡན་ཡིན་ཡ ང་བ ཞི་ ལྡ ན་ཟེར། རབ་བྱུ ང་སྤྱིས་བསྐྱེད་གཉིས།
དགེ་ཚུལ་སྤྱིས་བསྐྱེད་གཅིག རྫོགས་པ་སྤྱིས་བསྐྱེད་གསུམ། དགེ་
སློང་ཕས་བསྐྱེད་པ་ཞེ་དྲུག མས་བསྐྱེད་པ་བཅུ་སྟེ་རྟེན་རབ་བྱུང་གི་
ས་བསྐྱེད་པ་རེ་དྲུག་པོ་རྣམས་ནི་དོན་ལ་ལྔ་ལྡན་ཡིན་ཀྱང་གསུམ་ལྡན་
ཟེར་ཏེ། སོ་ཐར་སྡོམ་ལྡན་ཡིན་པས་མ་ནིང་མཚན་གཉིས་མིན་པར་
མ་ཟད་མི་ཡིན་པར་ཡང་གྲུབ་པའི་ཕྱིར་རོ། །འདི་དག་ཐ་སྙད་ལྔ་ལྡན་
གྱི་མདོས་བསྡུས་སོ། །ཁྱིམ་པས་བསྐྱེད་པ་རྣམས་མཚན་གཉིས་པ་
མཚན་དོན་ཡོད་པས་བསྐྱེད་པ་དང་ཉམས་པ་མ་ནིང་ཉིད་དུ་གྱུར་
པའི་རབ་བྱུང་ཡོད་པས་དེ་ཡུལ་དུ་བྱས་པ་ལས་རབ་བྱུང་གིས་བསྐྱེད་
པ་རྣམས་འབྱུང་བས་ན་མཚོ་ཊཱིཀ་ཏུ་འདི་དག་གཙོ་ཆེ་བ་དང་ཕལ་ཆེ་
བའི་དབང་དུ་བྱས་སམ་དཔྱད། ཐ་སྙད་ལས་གྱུར་པའི་མདོ་དང་བོ་
ནི་ཐ་སྙད་ལྔ་ལྡན་གྱིས་ཁྱབ་པ་མཚོ་ཊཱིཀ་ལས། རྐུ་དང་སྲོག་གཅོད་
2
。
8



༄༅། །རྗེ་ལྷ་མོའི་བློ་བཟང་ཚུལ་ཁྲིམས་རྒྱ་མཚོའི་འདུལ་བ། 435
མ་གཏོགས་པ། །མི་ཡིན་ངེས་བཟུང་ཀུན་ལ་སྦྱར། །ཁང་བ་ཁང་ཆེན་
བསྒོ་གྱུར་ལྔ། །བརྟད་དང་འབྱུང་དང་རིམ་པ་གཉིས། །དུས་མིན་སྐྱ་
རེངས་ཁྲི་རྐང་བདལ། ། བཅུ་བཞི་མ་གཏོགས་གཞན་རྣམས་ལ། །
གསུངས་སོ་དེ་དག་ལ་ཡང་སྦྱར། ། ཞེས་ཡན་ལག་དང་། བཅོལ་
ཡང་རྫོགས་པ་སུམ་ཅུ་གཉིས། ། རྐུ་དང་སྲོག་གཅོད་བཞི་བཀོལ་་་
བའི། ། ལྷག་མ་ཉི་ཤུ་བདུན་ལ་སྦྱར། ། སྨྱན་དང་ཁང་བ་ཁང་ཆེན་
དང་། ། ཆ་གཉིས་དྲུག་དང་བྱིན་འཕྲོག་དང་། ། ཐ་ག་གཉིས་སྤྲོད་
རིན་ཆེན་རེག། སྔངས་སྦེད་བཅུ་གཉིས་མ་གཏོགས་ལ། །གསུངས་
སོ་དེ་དག་ལ་ཡང་སྦྱར། །ཞེས་དེ་དག་གིས་བཅོལ་ཡུལ་ལ་སྦྱར་རོ། །
ཞེས་གསུངས་པའི་དོན་བཅོལ་བར་བྱ་དགོས་ཏེ། རྐུ་གསོད་གཉིས་
མ་གཏོགས་པའི་མི་ལས་གྱུར་པའི་ལྟུང་བ་ཡིན་ན། ཐ་སྙད་ལྔ་ལྡན་
གྱིས་བསྐྱེད་པས་མ་ཁྱབ་པའི་ཕྱིར་ཏེ། མཚན་གཉིས་པ་མོ་མཚན་
དོན་བྱེད་ནུས་པས་སྤྱན་དང་འཁྲིག་ཚིག་བསྐྱེད་པའི་ཕྱིར། ཞེ་ན་
ཕལ་ཆེ་བ་ལ་དགོངས་སོ། ། གསུམ་པ་ཁྱིམ་པ་ལས་གྱུར་པ་ནི། ཕྱི་
རོལ་བའི་རབ་ཏུ་བྱུང་བ་དང་ཆགས་པ་དང་ཉམས་པ་དག་ནི་ཕྱེད་
ཉིད་ ཁྱིམ་ པའོ། ། ཞེས་ གསུངས་ སོ། ། མདོ་ འདི་ མཚོ་ ཊཱིཀ་ ལས།
ཁྱིམ་སུན་འབྱིན་དང་གོས་སློང་དང་། སློང་རིགས་རིན་ཐང་སོ་སོར་
བསྐུར། ། ལྷུང་བཟེད་སློང་དང་རས་ཆེན་འཚོལ། །སྦྱོར་བཅུག་ཡང་
ཡང་འདུག་ནས་དང་། ཕྱེ་དང་བསོད་པ་མགྲོན་གཉེར་དང་། །
ཟས་བཅས་བཅོ་ལྔའི་ཡུལ་ལ་གསུངས། ། ཉི་ ཤུ་ལ་ཡང་དེ་བཞིན་་་་



。
。
。
。
。
༠
༠
436 ༄༅ ། །གནའ་དཔེ་གཅེས་བསྡུས་དཔེ་ཚོགས།
སྦྱར། །ཞེས་པ་ལྟར་གཉིས་ཀའི་དགོས་པ་ཅན་ནོ། །ཁྱིམ་པ་ཕོ་ཡིས་
བསྐྱེད་པ་ནི། །ཉལ་ཤོམ་འདུག་འགྲེང་གཉིས་དང་སྔར་ལྟར་དམག་
གསུམ་དང་། རྐུན་མ་དང་འགྲོ་དྲུག་ཡིན་ནོ། །ཁྱིམ་པ་མོ་ཡིས་བསྐྱེ
ད་པ་ནི། ། ཆོས་སྟོན་པ་དང་ཉལ་ཤོམ་གཉིས། །ལམ་དུ་འགྲོ་དང་
རྣམ་པ་བཞི། ། གང་ཡང་རུང་བས་བསྐྱེད་པ་ནི། ། ཁྱིམ་སུན་འབྱིན་
དང་སློང་སོགས་ལྔ། ། མངོན་མཚན་ཉོ་ཚོང་ལྷུང་བཟེད་འཚོལ། །
འཐག་གཉིས་རས་ཆེན་བདག་གིར་བྱེད། །སྦྱོར་བཅུག་ཡང་ཡང་ཟ་
བ་དང་། ། འདུག་གནས་དང༌། ཕྱེ་ནི་དོ་གསུམ་ལྷག་ལེན་དང་།
བསོད་པ་དང༌། ཟན་གཅོད་མགྲོན་གཉེར་མ་སྨྲས་འགྲོ། ཕྱི་དྲོ་གྲོ
ང་རྒྱུ་ཕོ་བྲང་འཇུག་པ་དང༌། སོར་བཤགས་བཞི་སྟེ་ཉི་ཤུ་བདུན། །
ཁྱིམ་པ་ཕོ་མོས་བསྐྱེད་པའི་ཉལ་ཤོམ་གཉིས་གཉིས་སྡོམ་པས་ཁྱིམ་པས་
བསྐྱེད་པ་སུམ་ཅུ་སོ་ལྔའོ། །བསྔོས་བསྒྱུར་གྱི་བསྔོ་བ་པོ་ལ་ཁྱིམ་པ་
དགོས་པར་འདུལ་འཛིན་གྱིས་གསུངས་ཀྱང་བམ་པོ་ལྔ་བཅུ་བར། །
ཡོན་བདག་གཞན་ཉེ་དུ་དང་། ཉེ་དུ་མིན་པ་ཁྱིམ་པ་དང་རབ་ཏུ་
བྱུང་བ་མཚན་དང་ལྟ་བ་མཐུན་པ་དང་མི་མཐུན་པ་གང་ཡང་རུང་བ་
མ་ན་སྨད་པ་མེད་དོ། ། ཞེས་གསུངས་པས་ཁྱིམ་པས་བསྐྱེད་པ་མིན་
ནོ། །དགེ་སློང་མ་ལས་ཟས་ལེན་པའི་སོར་བཤགས་འདིར་བགྲང་བ་
ཟས་ལེན་པའི་གནས་གྲོང་ལམ་ནས་ལེན་དགོས་པའི་ཆ་ནས་ཡིན་ཞེས་
མ ཚོ་ཊཱི ཀ་ལས་ གསུང ས་ སོ། ། ཕྱི་རོལ་བའི་རབ་ཏུ་བྱུང་བ་དང་།
སྡོམ་པ་ཉམས་པ་དང་། བླངས་ཀྱང་མ་སྐྱེས་པ་དང༌། དག་སྒྲས་



༄༅། །རྗེ་ལྷ་མོའི་བློ་བཟང་ཚུལ་ཁྲིམས་རྒྱ་མཚོའི་འདུལ་བ། 437་
བསྡུས་པའི་དགེ་ཚུལ་ཕ་མ་གཉིས་དང་དགེ་སློབ་མ་སྟེ་རྟགས་ཅན་དུ་
ག་པོ་ལས་ཁྱིམ་པས་བསྐྱེད་པ་རྣམས་ནི་ན་སྨད་དུ་འགྱུར་ཞིང་། ནི་
ཞེས་པས་རབ་བྱུང་མ་རྫོགས་པ་གསུམ་ལ་ན་སྨད་དང༌། དགེ་སློང་
ཕ་མ་གཉིས་ལ་དེ་བས་ན་སྨད་དང་། དམིགས་བསལ་ གོས་ སློང་
ལམ་འགྲོ་གཉིས་དགེ་སློང་མ་ལས་ལྟུང་བ་དངོས་གཞིར་འགྱུར་ལ།
ཆོས་སྟོན་མ་སྨྲས་གྲོང་འགྲོ་གྲོང་རྒྱུ་གསུམ་ལ་རབ་བྱུང་ཡུལ་དུ་བྱས་ན་
ལྟུང་མེད་དང་བཞི་བསྟན་པར་མཚོ་ཊཱིཀ་ལས་གསུངས་སོ། ། བཞི་བ་
རབ་བྱུང་ལས་གྱུར་པ་སེལ་བ་དང་བཅས་པ་ནི། རྩ་བར། དགེ་
སློང་དང་དགེ་སློང་མ་བསྙེན་པར་རྫོགས་པ་ཅན་མ་ཉམས་པ་ཉིད་ནི་
བསླབ་པ་དག་ལ་ཡན་ལག་ཡིན་ནོ། །མཚན་དང་ལྟ་བ་ཁས་བླངས་པ་
དག་གིས་ནི་རང་གི་ཕྱོགས་ཉིད་ཀྱི་ཁོངས་སུ་གཏོགས་སོ། ། འདིར་
གཏོགས་པ་ལ་ཁྱིམ་པ་ལ་ནི་རྟགས་ཅན་ཉིད་ཀྱི་བས་ན་སྨད་དོ། །དགེ་
སློང་ཕས་བསྐྱེད་པ་ཞེ་དྲུག་མས་བསྐྱེད་པ་བཅུ་བཞི། རྫོགས་པ་སྤྱིས་
བསྐྱེད་གསུམ་སྟེ་རེ་གསུམ་ལ་དགེ་སློང་དང་ཞེས་སོགས་མདོ་དང་བོ་
སྦྱར་དགོས་ལ། མཚོ་ཊཱིཀ་ལས་དགེ་སློང་ཕ་ལས་གྱུར་པ་བཞི་བཅུ་
རྩ་ལྔ་ཞེས་པ་ཡི་གེ་མ་དག ཟས་ཅུང་མ་བགྲང་བར་སྦེད་པ་བགྲང་
བ་མི་འཐད་དེ། དེ་རབ་བྱུང་སྤྱིས་བསྐྱེད་ཡིན་པའི་ཕྱིར། རྟེན་
རྣམ་དག་གི་ཡུལ་དུ་མ་རྫོགས་པ་སྤྱིས་བསྐྱེད་དང་བོ་བཞི་བསླབ་བྱིན་
གྱིས་ཀྱང་སྐྱེད་ལ། མཚོ་ཊཱིཀ་ལས། རྣམ་དག་གིས་བསླབ་བྱིན་
ཡུལ་དུ་བྱས་ན་ནི་སྔར་གྱི་དམིགས་བསལ་ལྔ་མ་གཏོགས་པ་ཡུལ་དགེ་
r/ 0
2 is if it is
0 ༠༦）



438 ༄༅ ། །གནའ་དཔེ་གཅེས་བསྡུས་དཔེ་ཚོགས།
སློང་ལས་ གྱུར་ པའི་ ལྟུང་བ་ རྫོགས་ པར་ མི་སྐྱེད་དེ། ཞེས་དང་།
ཡང་དེ་ཉིད་ལས། འདི་ལ་དམིགས་བསལ་ལྔ་སྟེ། དེ་ཡང་དགེ་
སློང་ཉམས་པ་ལ་ཡང་ངོ༌། །ཞེས་གསུངས་པ་དང་། ཕམ་པ་མ་བྱུང་
ན་འཆབ་བརྗོད་མི་སྲིད་པའི་ཕྱིར། ཞེས་དམིགས་བསལ་ལྔ་གསུང
ས་ལ། མཚོ་ཊཱིཀ་ལས། ཡུལ་དགེ་སློང་ལས་གྱུར་པ་བཞི་བཅུ་རྩ་
དྲུག་གི་ཡུལ་བསླབ་པ་བྱིན་པ་ལས་ནི་ན་སྨད་དོ། ། ཞེས་དམིགས་་
བསལ་ལྔ་ལས་གཞན་ཞེ་གཅིག་ལ་ན་སྨད་འགྱུར་བར་གསུངས་པ་ལྟར་
ན་ཉི་ཤུ་མ་ལོན་པ་བསྙེན་པར་རྫོགས་པ་བསླབ་བྱིན་ལས་ན་སྨད་དུ་
འགྱུར་ཚུར་དཔྱད་པར་བྱའོ། །དགེ་སློང་ཕ་ཡིས་བསྐྱེད་པ་ནི། མཚན་
མཐུན་དགོས་པ་བཞི་བཅུའི་སྟེང་། ། སྐྱོད་པ་ ཟས་ཅུང་གདེང་མ་་་
ལོན། །གྲལ་རིམ་ནགས་བརྟགས་བཞི་བཅུ་དྲུག། དགེ་སློང་མ་ཡིས་
བསྐྱེད་པ་ནི། །འཁྲུ་དང་ལེན་དང་རྨེལ་བ་དང༌། །མ་བསྐོས་སོགས་
དགུ་འདུག་མ་གཏོགས། ། སོ་སོར་བཤགས་པ་དང་བོ་གཉིས། །དེ་
ལྟར་དེ་ནི་བཅུ་བཞི་འོ། ། རྫོགས་པ་སྤྱིས་བསྐྱེད་སྐུར་འདེབས་་་་་་་
གསུམ། ། རབ་བྱུང་སྤྱིས་བསྐྱེད་རྣམ་གཉིས་ཏེ། ། སྦེད་དང་མ་སྨྲས་
གྲོང་རྒྱུ་པའོ། །དགེ་ཚུལ་སྤྱིས་བསྐྱེད་བསྙིལ་བའོ། ། དེ་ལྟར་རབ་ཏུ་
བྱུང་བ་ཆོས་འདི་བས་བསྐྱེད་པའི་ལྟུང་བ་སྡེ་ཚན་ལྔའོ། ། མུ་སྟེགས་
ཅན་གྱིས་བསྐྱེད་པ་གཉིས། །འདུག་གནས་དང་ནི་གཅེར་བུའོ། །
ཞེས་རིན་འཕྲེང་ལས་གསུངས་སོ། །བསླབ་བྱ་ཆེན་མོར་མས་བསྐྱེད་
པ་ལས་ཟས་ཅུང་དོར་རོ། །སྔ་མ་དེ་རྣམས་ལས་དགེ་སློང་ཕས་བསྐྱེད་



༄༅། །རྗེ་ལྷ་མོའི་བློ་བཟང་ཚུལ་ཁྲིམས་རྒྱ་མཚོའི་འདུལ་བ།
439
པ་རྣམས་ལ་མཚན་མཐུན་པ་དང་། ཕ་མས་བསྐྱེད་པ་ཕལ་ཆེར་ལ་
ལྟ་བ་མཐུན་པའི་སྒོ་ནས་རང་གི་ཕྱོགས་ཉིད་ཀྱི་ཁོངས་སུ་གཏོགས་པ་
ཡན་ལག་ཡིན་ནོ། །མདོ་འདིས་ཕས་བསྐྱེད་པ་ཐམས་ཅད་ལ་མཚན་
མཐུན་དགོས་པར་དངོས་སུ་གསུངས་པ་བསྡུས་ཤིང་། ལྟ་བ་མཐུན་
པ། བསྒོ་བཞི་གནས་ངན་ཁྱད་དུ་གསོད། །ཕྱིས་གནོད་འབྱུང་དང་
ཉི་ནུབ་ཟས། དཔེན་འགྲེང་སྤངས་བསྙིལ་མི་སྨྲ་འགྲོ། །ཟས་བཅས་
ཁྲི་ བདལ་བསླབ་པ་ནགས། ། བཅུ་དགུ་མ་གཏོགས་གཞན་ལ་་་་་་་
གསུངས། ། ཞེས་པ་ལྟར་གྱི་སྤངས་བསྙིལ་གཉིས་མ་གཏོགས་བཅུ་་་
བདུན་ལ་མདོར་བསྡུས་སྦྱར་ཞིང་བཅུ་དགུ་ལས་གཞན་ལ་གསུངས་པ་
བསྡུས་པས་གཉིས་ཀའི་དགོས་པ་ཅན་ནོ། །སྡིག་ལྟ་སྤངས་བསྙིལ་གསུ
མ་ལ་ལྟ་བ་མི་མཐུན་པ་ཡན་ལག་ཡིན་ལ། སྐུར་འདེབས་གསུམ་
དང་ཉན་རྣ་དང་བདུན་མ་གཏོགས་བསྙེན་པར་རྫོགས་པས་བསྐྱེད་པ་
ཐམས་ཅད་ལ་ལྟ་བ་མཐུན་པ་ཡན་ལག་ཏུ་དགོས་སོ། །ལྟ་བ་མཐུན་
པའི་དོན་ལྟུང་བའི་གཞི་དེ་དང་དེས་ཕམ་པ་ལ་སོགས་པ་བསྐྱེད་པར་
ཡུལ་རྟེན་གཉིས་འདོད་པ་མཚུངས་པ་ལ་བྱ་སྟེ། འོད་ལྡན་ལས།
ཕམ་པའི་གཞི་དེ་ལ་ཕམ་པའི་གཞི་ཡིན་ནོ་ཞེས་དེ་ལྟར་བསམ་པ་གང་
ལ་ཡོད་པ་དེ་ནི་ལྟ་བ་མཐུན་པ་ཡིན་ནོ། །ཞེས་སོ། །ཕྱི་རོལ་པ་དང་བྱེ་
མདོས་རྩོད་པའི་གསུམ་ལྡན་གྱི་བདག་དང་རང་སྐྱ་བའི་བདག་མེད་ཀྱི་
ལྟ་བ་མཐུན་པ་ལ་བྱེད་པ་མིན་ནོ། །མཚོ་ཊཱིཀ་ལས་འོད་ལྡན་གྱི་བཤད་
ཚུལ་སྔ་མ་དེ་དང་། པཎྜི་ཏ་གཞན་གྱིས་བར་དུ་གཅོད་པའི་གཞི་ལ་



440 ༄༅། །གནའ་དཔེ་གཅེས་བསྡུས་དཔེ་ཚོགས།
བར་དུ་གཅོད་པའི་གཞིར་ལྟ་བ་མཐུན་པ་ཡིན་ནོ། །ཞེས་པའི་བཤད་
ཚུལ་གཉིས་བཀོད་ནས། འོ་ན་གང་ཞེ་ན། ལྟ་བ་མཐུན་པ་ལ་དོན་
ནི་ཕྱི་མ་ལྟར་ཡིན་ཏེ ། བམ་པོ་ལྔ་བཅུ་བ་ལས། མི་རྟག་པ་
དང་སྟོང་བ་དང་སྡུག་བསྔལ་བ་དང་བདག་མེད་པར་ལྟ་བུའོ། །ཞེས་
བཤད་པ་དང་ཡང་ཕྱི་མ་མཐུན་ནོ། །ཞེས་ཕྱི་མ་འཐད་པ་དང་སྔ་མ་
མི་འཐད་པའི་ཚུལ་གཉིས་བཤད་ཅིང་བསླབ་བྱ་ཆེན་མོར་ཡང་དེ་དང་
འདྲའོ། །སྡིག་ལྟ་བརྗོད་པ་དང་། སྤངས་བ་རྗེས་ཕྱོགས་དང་། བ
སྙིལ་བ་སྡུད་པ་གསུམ་ལ་ལྟ་བ་མི་མཐུན་པ་སེལ་བར་མི་འགྱུར་བར་མ་
ཟད་ལྟ་བ་མི་མཐུན་པ་དེ་ཉིད་ངེས་པར་ཡན་ལག་ཏུ་དགོས་པའི་ཕྱིར།
ལྟ་བ་ལ་རྩོད་པ་འབྱུང་བ་ཡོད་པའི་ཕྱིར་ན་ཉན་རྣ་ལ་ཡང་ལྟ་བ་མི་
མཐུན་པ་སེལ་བར་མི་འགྱུར་རོ། ། སེལ་བ་ནི། ཕས་བསྐྱེད་པའི་
ལྟུང་བ་འདིར་གཏོགས་པ་ལ་རྟགས་ཅན་དྲུག་ཡུལ་དུ་བྱས་པ་ལས་ན་
སྨད་དང་། ཁྱིམ་པ་ཡུལ་དུ་བྱས་ན་རྟགས་ཅན་ཉིད་ཀྱི་ན་སྨད་དེ་
བས་ན་སྨད་བསྐྱེད་དོ། །འདི་ལ་མཚོ་ཊཱིཀ་ལས། གཞི་མེད་པ་དང་
བག་ཙམ་ལ། །གསུངས་པ་འདིར་བསྡུས་གཞན་ལ་སྦྱར། །ཞེས་སོ། །
གཉིས་པ་སེམས་ཅན་མིན་པ་ལས་གྱུར་པ་ནི། རྩ་བར། རབ་ཏུ་
བྱུང་བའི་རྫས་དག་ལ་ནི་རུང་བ་ཉིད་དང་ཚད་དང་ལྡན་པ་ལ་སོགས་
པ་ཉིད་དོ། །ཞེས་བྱུང༌། རབ་ཏུ་བྱུང་བ་སྡེ་ལྔའི་རྫས་གོས་དང་ཟས་
དང་སྣོད་སྤྱད་ལས་གྱུར་པ་གསུམ་པོ་དག་ལ་ནི་རྒྱུ་དབྱིབས་ཁ་དོག་ལ་
སོགས་པ་རུང་བ་ཉིད་དང་། སྤྱི་ཚད་དང་རང་ཚད་དག་ལྡན་པ་



༄༅། །རྗེ་ལྷ་མོའི་བློ་བཟང་ཚུལ་ཁྲིམས་རྒྱ་མཚོའི་འདུལ་བ།
441
དང༌། ལ་སོགས་པས་ཚད་ལས་ལྷག་པ་ཡན་ལག་ཉིད་དོ། །གཞི་གོ
ས་ཀྱིས་བསྐྱེད་པ་སོ་དྲུག་མཚོ་ཊཱིཀ་ལས། སྤང་ལྟུང་བཅུ་ཚན་དང་
བོ་དང་། ། སྲིན་བལ་འབའ་ཞིག་ཆ་གཉིས་དང་། ། དྲུག་དང་མཐོ་
གང་ལམ་དང་ནི། ། རྨེལ་བ་དང་ནི་ཐ་ག་གཉིས། །བྱིན་འཕྲོག་སྟོན་
ཟླ་ཐ་ཆུང་དང༌། །དགོན་པ་བ་དང་རས་ཆེན་དང་། ། བསྔོས་བསྒྱུར་
བཤེས་ངོ་གནས་མལ་དང༌། ། གོས་གཉིས་ཁ་བསྒྱུར་སྦེད་དང་་་་་་་
གདེང་། །བདལ་དང་གདིང་དང་གཡན་པ་དང་། རས་ཆེན་བདེ་
གཤེགས་ཆོས་གོས་ཏེ། ། ཐ་མ་ལྔ་ཞེས་གསུངས་སོ། །འོན་ཀྱང་རིན་
འཕྲེང་ལས། བྱིན་པ་འཕྲོག་པ་དང་། སྦེད་པ་ནི་ཡོ་བྱད་ཙམ་གྱིས་
བསྐྱེད་པ་ཡིན་ལ། ཁྲི་སྟེ་གནས་མལ་ཕན་ཕུན་གྱི་ལྟུང་བྱེད་ནི་ཁྲི་ལ
ས་བསྐྱེད་པས་དེ་དག་ལ་གོས་ཁོ་ནས་བསྐྱེད་པ་མི་དགོས་སོ། ། ཞེས་
གསུངས་སོ། །གཉིས་པ་ནི། ལྷུང་བཟེད་འཆང་བ་དང་ལྷག་འཚོལ་
གཉིས་དང་ཁབ་རལ་གསུམ་ནི་སྣོད་སྤྱད་ལས་གྱུར་པར་གསུངས་་་་
སོ། །གསུམ་པ་ཟས་ཀྱིས་བསྐྱེད་པ་ནི། རིན་འཕྲེང་ལས། ཟས་ལ་
བརྟེན་པ་ཉེར་གཅིག་སྟེ། ། གསོག་འཇོག་སྦྱོར་བཅུག་ཡང་ཡང་ད
ང་། ། སོགས་སྒྲས་འདུག་གནས་གཅིག། ཕྱེ་དང་བཅའ་དང་སྟོབ་
པ་དང་། །འདུས་དང་དུས་མིན་གསོག་འཇོག་དང་། ། ཁ་ནས་མིང་
དང་བསོད་པ་ཉིད། །གཅེར་བུ་བདེ་དང་མགྲོན་གཉེར་དང་། །ཆང་
དང་ཟས་བཅས་སོར་བཤགས་བཞི། ། མཚོ་ཊཱིཀ་འཕྱ་བ་ ཟས་ཅུང་
བསྣན། ཟས་རུང་བ་སྟོན་པས་མ་བཀག་ཅིང་གནང་བ་དང༌། ཆོ་



442
༄༅། །གནའ་དཔེ་གཅེས་བསྡུས་དཔེ་ཚོགས།
གའི་སྒོ་ནས་ལག་ཉ་སོགས་བཞི་དང་གསོག་འཇོག་ཏུ་མ་སོང་པ་དང་།
དམིགས་བསལ་གསོག་འཇོག་ཟ་བ་དང༌། ཆང་དང་འབྲུ་རེ་རེ་ཟ་
བ་སོགས་མི་རུང་ཞིང་ཚད་དང་མི་ལྡན་པས་བསྐྱེད་པ་ཡོད་དོ། །གོས་
ལ་རྒྱུ་རུང་བ་ནི། མེ་ཏོག་འཕྲེང་རྒྱུད་ལས། བལ་གོས་ ཤ་ན་ཉི་
འོག་དང་། །རས་གོས་དང་ནི་ཟར་མ་དང་། །གོ་ཏམ་པ་དང་དུ་གུ་
ལ། །ཞེས་པ་ལྟར་གྱི་བདུན་པོ་ལྟ་བུ་དང་། ཁ་དོག་རུང་བ་ངུར་སྨི
ག་སྟེ་སེར་པོ་དང་།དམར་སྔོ་དཀར་ནག་ལྔའོ། །མཚོ་ཊཱིཀ་ལས་ཁ་དོག་
རུང་ བ་ གསུམ་ དང་། དཀར་ པོ་ དང༌ ནག་ པོའོ། ། ཞེས་ དང་།
རིན་འཕྲེང་ལས་ཀྱང་ངོ༌། །དཀར་པོ་ཁ་བསྒྱུར་ན་རུང་བའི་དོན་དང་།
སྔོ་དཀར་དང་སྔོ་ནག་ལས་ནག་རྐྱང་མི་རུང་སྟེ། བློ་གྲོས་ལེགས་
བཟང་གི་འདུལ་བ་ལས། ནག་པོ། དཀར་བོ། ཁྲ་བོ། མི་
རུང་བའི་ཚོན་ཆེན་བརྒྱད་ཀྱིས་ཁ་བསྒྱུར་བ་རྣམས་དང༌། ཧ་ཅང་
འཚེར་བག་ཅན་མི་རུང་ཞིང་། ཞེས་གསུངས་པའི་ཕྱིར། ཕྱི་མ་
གཉིས་སྟན་ལ་རུང་བའི་དབང་དུ་བྱས་ཀྱི་གོས་ལ་མི་རུང་བར་ཡང་
གསུངས་སོ། ། སུམ་བརྒྱ་བ་ལས། མཚལ་དང་དེ་བཞིན་རྒྱ་སྐྱེགས་
བཙོད་རྣམས་དང་། ། གུར་ཀུམ་དག་དང་མཐིང་ཤིང་ལི་ཁྲི་དང༌། །
རྨ་ཤིང་ལེ་བརྒན་རྩི་རྣམས་མི་རུང་སྟེ། །བརྒྱད་པོ་ཚོན་ཆེན་ཡིན་པས་
བཀག་ཕྱིར་རོ། །རུང་ཚད་ཀྱིས་བསྐྱེད་རིན་འཕྲེང་ལས། །འབྲལ་བ་
འཁྲུར་འཇུག་སློང་སོགས་ལྔ། །སྲིན་བལ་ལ་སོགས་རྣམ་པ་བདུན། །
དགོན་པ་རས་ཆེན་ཁྲི་གོས་བྱེད། ། སྦེད་དང་གདེང་མེད་བདལ་་་



༄༅། །རྗེ་ལྷ་མོའི་བློ་བཟང་ཚུལ་ཁྲིམས་རྒྱ་མཚོའི་འདུལ་བ། 443
སོགས་ལྔ། །དེ་ལྟར་ཉི་ཤུ་རྩ་ལྔའོ། ། ཞེས་གསུངས་སོ། །རིན་འཕྲེང་
གི་ཚིག་གཉིས་འདི་ལྟར་བསྒྱུར་ནས་རྨ་བྱའི་སྡོམ་དུ་ཡོད་པ་ལྟར་བྱས་
ན་དོན་དང་གྲངས་གཉིས་ཀར་འགྲིག་གོ། འདུལ་འཛིན་གྱིས་དེ་
ལས་སློང་སོགས་ལྔ་དང་། བལ་རྨེལ་བ་དོར་ནས་བཅུ་དགུར་་་་
གསུངས་པ་དེ་དྲུག་པོ་ཁྲུ་གང་གི་ཚད་ཙམ་གྱིས་བསྐྱེད་པས་ཡིན་ལ།
སློང་སློང་རིགས་གཉིས་རང་གིས་གང་བསླང་བའི་ཚད་དང་སྤགས་པ་
གཉིས་དང་བསྐུར་བ་དང་གསུམ་སྦྱིན་བདག་གིས་བློས་ཇི་ལྟ་སྤགས་
ཚད་དང་བལ་རྨེལ་བ་འདབ་བལ་གཅིག་གི་ཚད་དགོས་པས་རིན་
འཕྲེང་དུ་རང་ཚད་ཀྱིས་བསྐྱེད་པར་བཞག་པ་མི་འགལ་བར་གསུངས་
སོ། །སྤྱི་ཚད་ཀྱིས་བསྐྱེད་པ་འདུལ་འཛིན་གྱིས། འཆང་བ་འཇོག་
པ་ལེན་པ་དང༌། ། སློང་དང་སློང་བར་རིགས་པ་དང༌། །སྦགས་དང་
སོ་སོར་སྦགས་པ་དང་། །བསྐུར་དང་བལ་རྨེལ་ཐ་ག་གཉིས། །བྱིན་
འཕྲོག་བརྟད་བྱུང་བསྔོས་བསྒྱུར་དང་། །བཤེས་ངོར་བྱེད་དང་གོས་
བྱིན་དང་། ། ཁ་མ་བསྒྱུར་ཏེ་བཅུ་བདུན་ནོ། ། སྔ་མར་རང་ཚད་་་་
འདིར་མཆུ་ཞིང་། །གཉིས་ཀར་ཁྲུ་གང་ལོངས་པས་ཆོག། བལ་་
ཁུར་ལ་བལ་ཁུར་ཚད་དུ་ལོངས་པ་དང་། ཤིང་བལ་གྲགས་བདེའི་
ཚད་དུ་ཆོག་པ་དང༌། ལྷུང་བཟེད་བྱིན་གྱིས་རླབས་རུང་བ་གསུམ་
གྱི་ཚད་དང་ལྡན་པ། ཁབ་རལ་ཡང་གྲགས་བདེའི་ཚད་ལས་མ་
འདས་ཤིང་ཁབ་གཞུག་ནུས་པ། སྟན་གྱི་ཚད་བསླབ་བྱ་ཆེན་མོ་ལས།
ཁྲུ་ཕྱེད་དང་ལྔ་ནི་ཆེན་པོའོ། ། ཆུང་ངུ་ནི་ཁྲུ་ཕྱེད་དང་གསུམ་མོ། །



444 ༄༅ ། །གནའ་དཔེ་གཅེས་བསྡུས་དཔེ་ཚོགས།
འབྲིང་དེ་གཉིས་ཀྱི་བར་གང་ཡང་རུང་བའོ། ། གསུམ་ཀའང་ཞེང་
གདིང་བའི་ཞེང་དང་མཉམ་མོ། ། ཞེས་པ་ལྟར་ཊིཀྐར་ཡང་གསུངས་
སོ། ། ཡིག་ཆར་གདིང་བ་ལྟ་བུར་རོ། ། ཞེས་པ་ཞེང་ཚད་དོ། ། ཁབ་
རལ་རྒྱུ་བ་སོ། རུས་པ་རྭ་ལྟ་བུའོ། །དབྱིབས་སྦུ་གུ་ཅན་ནམ་ཆང་བ་
ལྟ་བུ། ཀུན་ལ་གནས་སྐབས་སྤྱད་བཟོད་པའོ། ། གཉིས་པ་བསམ་
པའི་ཡན་ལག་སྟོན་པར། རྩ་བར། རང་གི་དོན་ཉིད་གཙོ་ཆེར་
ཡོད་པའོ། །ཞེས་གསུངས་སོ། །རང་འགྲེལ་ཊིཀྐ་བམ་ལྔ་ལྟར་རང་གི་
དོན་ཉིད་དེ་རང་དོན་ཁོ་ན་གཙོ་ཆེར་ཡོད་པ་ཡན་ལག་ཏུ་དགོས་པ་ནི།
རིན་འཕྲེང་ལས། བླ་མ་འཁྲིག་ཚིག་བསྙེན་བཀུར་དང་། ། སྤངས་
པའི་ལྟུང་བྱེད་སུམ་ཅུ་ལས། ། འབྲལ་བ་གཉིས་དང་བྱིན་འཕྲོ་་་་
དང༌། །བརྟད་པ་མ་གཏོགས་ཉི་ཤུ་དྲུག། བླ་མ་འཆའ་བ་སྦྱོར་བཅུག་
དང་། །ཡང་ཡང་འདུག་གནས་ཕྱེ་དང་ནི། །བསོད་པ་མེ་དང་མགྲོན་
གཉེར་དང་། །ཁབ་རལ་བདལ་ལ་སོགས་པ་ལྔ། །སོར་བཤགས་བཞི་
སྟེ་བཞི་བཅུ་བརྒྱད། །ཞེས་སོ། །བསླབ་བྱ་ཆེན་མོར་དེ་ལས་མཐོ་གང་
བདེན་སྨྲ་མེ་རེག་ཤིང་བལ་བཞི་དོར་ནས་དུད་འགྲོ་སྤྱོད་པ་བསྣན་ཏེ་
ཞེ་ལྔར་གསུངས་སོ། །མཚོ་ཊཱིཀ་ལས་ཡང་ཡང་འདུག་གནས་མེ་རེག་
བདལ་བ་སོར་བཤགས་ཕྱི་མ་གཉིས་མགྲོན་གཉེར་རིང་འདུག་བདུན་
བསལ་ཏེ། རྐུ་ཕམ་བརྟད་པ་ཁྲི་གདེང་ཆུ་རྩེ་ལྔ་བསྣན་ནས་བཞི་
བཅུ་རྩ་དྲུག་རང་གི་དོན་ཉིད་གཙོ་ཆེར་ཡོད་པ་ཀུན་སློང་གི་ཡན་ལག་
ཡིན་པའི་དབང་དུ་བྱས་ནས་གསུངས་ཤིང་། ལེན་དང་སློང་དང་



༄༅། །རྗེ་ལྷ་མོའི་བློ་བཟང་ཚུལ་ཁྲིམས་རྒྱ་མཚོའི་འདུལ་བ། 445
སློང་བར་རིགས། ། སྲིན་བལ་འབའ་ཞིག་ཆ་གཉིས་དང་། ། ཐ་ག་་
གཉིས་དང་བརྟད་པ་དང༌། །རས་ཆེན་བསྔོས་བསྒྱུར་གསོག་འཇོག་
དང༌། ། ཁྲི་དང་གདིང་ལ་རྒྱུ་མཐུན་སྦྱར། ། རྐུ་དང་འཆང་གཉིས་་
གསེར་དངུལ་ལེན། །འཕྱ་དང་སྦྱོར་བཅུག་དོ་གསུམ་ཙམ། །བདུན་
པོ་དེ་དང་བརྟད་བྱུང་ནི། །རང་གཞན་ཐུན་མོང་གིས་ཀྱང་བསྐྱེད་ལ་
བདུན་པོ་དེ་དང་ཉེར་གཅིག་ལ་མདོར་བསྡུས་སྦྱར་ཞིང་ལྷག་མ་ཉེར་
ལྔར་ཚིག་ཚོགས་བསྐྱུངས་པར་གསུངས་སོ། །དུད་འགྲོ་སྤྱོད་པར་རང་
ཁོ་ནའི་དོན་དགོས་ཀྱང་། མཚོ་རིན་གཉིས་ལས་མ་བགྲང་བའི་རྒྱུ་
མཚན་དཔྱད། མེ་རེག་བགྲང་བ་ཞུ་བ་དང་མ་བགྲང་བ་མ་རྣམ་
ལྟར་ལ། སོར་བཤགས་ ཐ་མ་གཉིས་མ་བགྲང་བ་ཊཱིཀྐར་དང་བོ་
གཉིས་ཙམ་གསུངས་པས་ཡིན་ལ། མཚོ་ཊཱིཀ་གི་གོང་དུ་རང་གི་དོན་
དུ་ཞེས་སོ། །ཤིང་བལ་ཊཱིཀྐར་དངོས་སུ་གསུངས་ལ་རྐུ་བརྟད་གཉིས་
ལས་གཞན་དྲུག་རིན་འཕྲེང་སོགས་སུ་རང་ཁོ་ནའི་དོན་ཅན་དུ་་་་
གསུངས་པ་དཔྱད་པར་གསུངས་སོ། །འཆང་གཉིས་ཟླ་འཇོག་རས་ཆེ
ན་དང་བརྟད་བྱུང་ལྔ་གཞན་ཁོ་ནའི་ཕྱིར་ཡིན་ན་ལྟུང་བ་མེད་པར་
འགྱུར་རོ། །གསུམ་པ་སྦྱོར་བ་དང་མཐར་ཐུག་གི་ཡན་ལག་ལ། དེ་
གཉིས་ཀྱི་ཐུན་མོང་གི་དོགས་གཅོད་དང་། ཞར་བྱུང་དང༌། སྦྱོར་
བ་བྱེ་བྲག་ཏུ་བཤད་པ་གསུམ། དང་བོ་ནི། རྣམ་པར་རིག་བྱེད་ལ་
ནི་དོན་གོ་བའོ། ། སྨྲ་བ་བོ་ཉིད་ལ་ཡོད་པ་སྟེ་གསོད་པ་དང་རང་གི་
དོན་དུ་རྐུ་བ་དག་ལས་གཞན་པའི་འོ། ། ཞེས་གསུངས། སྦྱོར་བ་



446 ༄༅། །གནའ་དཔེ་གཅེས་བསྡུས་དཔེ་ཚོགས།
དག་གི་རིག་བྱེད་ཀྱིས་བྱས་པ་རྣམས་ཀྱི་དངོས་གཞི་བསྐྱེད་པ་ལ་ནི་
ཡུལ་གྱིས་དོན་གོ་བ་ཡན་ལག་ཡིན་ནོ། །མདོ་འདི་རིན་འཕྲེང་སོགས་
ལྟར་ན་མཐར་ཐུག་དོན་གོ་སོ་གསུམ་གྱི་མཐར་ཐུག་གི་ཡན་ལག་དང་།
རང་ངག་ཁོ་ན་ཅན་ཞེ་བཞི་ལུས་ངག་གང་རུང་ཅན་དགུ། གཉིས་
ཀ་དགོས་པ་གསུམ། བཅོལ་རྫོགས་སོ་གཉིས་རྣམས་ཀྱི་སྦྱོར་བའི་
ཡན་ལག་བསྟན་པས་ལྟུང་བ་གྱ་དགུ་ལ་སྦྱར་ལ། མཚོ་ཊཱིཀ་ལས་
དོན་གོ་ཉེར་དགུ། བཅོལ་རྫོགས་སོ་གཉིས། བསྒོ་བ་སོགས་ཉེར་
དྲུག་སྟེ་གྱ་བདུན་ལ་སྦྱར་རོ། །མཐར་ཐུག་དོན་གོ་དགོས་པ་ནི། །བླ་
མ་འཁྲིག་ཚིག་བསྙེན་བཀུར་དང༌། །གཞི་མེད་བག་ཙམ་ཤེས་བཞིན་
སོགས་བཅུ་ནི། རྫུན་སྐྱོན་དགེ་སློང་ཕྲ་མ་དང༌། །སྐྱོན་སོགས་བྱེད་
དང་སྟོན་པ་དང་། །འདོན་དང་གནས་ངན་ལེན་དང་ཆོས། །བཤེས་
ངོར་བྱེད་དང་ཁྱད་དུ་གསོད། ། འཕྱ་བ་བསྒོ་བ་ཕྱིས་གནོན་དང༌། །
མ་བསྒོས་ཉི་ནུབ་ཟས་ཅུང་དང༌། ། སྟོབ་པ་བདེ་དང་འདུན་པ་སྨྲ། །
དགེ་ཚུལ་འགྱོད་པ་སྔངས་བྱེད་དང༌། །གཞི་མེད་བསླབ་པ་ཉན་རྣ་
དང༌། །མ་གུས་ད་གདོད་སུམ་ཅུ་གསུམ། །མ་གུས་པ་ཚིག་གིས་བྱེད་
ན་དོན་གོ་བ་ནས་དང་། འགྲེང་བ་དང་བོ་ནས་ཚོར་ན་འགྲེང་བ་
རྫོགས་ཙམ་ནས་ཡིན་པས་སྔ་མ་འདིར་བགྲང་ལ་ཕྱི་མ་མ་བགྲང་ངོ༌། །
འདུལ་འཛིན་གྱིས་མ་གུས་པའི་མཐར་ཐུག་འགལ་བ་བྱེད་པ་ནས་ཡིན་
པས་མ་བགྲང་ལ། འགྲེང་བ་ཕ་རོལ་པོས་དང་བོ་ནས་མ་ཚོར་ན་
ཚོར་བ་ནས་ཡིན་པས་བགྲང་ངོ༌། །མཚོ་ཊཱིཀ་ཏུ་འདོན་པ་དེ་རྫོགས་པ་



༄༅། །རྗེ་ལྷ་མོའི་བློ་བཟང་ཚུལ་ཁྲིམས་རྒྱ་མཚོའི་འདུལ་བ།
447
ན་དང༌། ཕྱིས་གནོན་སྟེང་དུ་འདུག་པ་རྫོགས་ན་དང་། སྤངས་
བསྙིལ་གཉིས་ལྷན་ཅིག་ཉལ་བ་སོགས་ཀྱིས་མཐར་ཐུག་པས་དེ་བཞི་
དོར་ནས་ཉེར་དགུ་བྱས་ཀྱང་འདོན་པ་ཚིག་ཐོས་པ་ན་དང་ཕྱི་མ་
གསུམ་ངག་གིས་བྱེད་ན་དོན་གོ་བ་དགོས་སོ། །དེ་ལྟར་ན་འགྲེང་བ་
དང་སོ་བཞིར་འགྱུར་བར་གསུངས་སོ། །རང་ངག་ཁོ་ནས་བྱེད་པ་ནི།
དོན་གོ་སོ་གསུམ་པོ་དེ་ལས་ཕྱིས་གནོན་དང་སྤངས་པ་རྗེས་ཕྱོགས་
དང་། དགེ་ ཚུལ་ བསྙིལ་ བ་ སྡུད་ པ་ སྟེ་ སྤངས་ པ་ གཉིས་ དང་།
སྔངས་པར་བྱེད་པ་དང༌། ཉན་རྣ་བྱེད་པ་དང༌། མ་གུས་པ་སྟེ་
དྲུག་མ་གཏོགས་པ་ཉི་ཤུ་རྩ་བདུན་དང༌། བསྒོ་གྱུར་གྱི་ལྷག་མ་བཞི་
དང༌། འཁྲུར་འཇུག་པ་དང་ལེན་པ་དང་། ། སློང་དང་སྟོད་་་་་་་
གཡོགས་སྨད་གཡོགས་བཅས། །རིན་ཐང་སོ་སོ་ཞེས་པའི་བར་དྲུག་
དང་། རྨེལ་བ་དང༌། མངོན་མཚན་ཉོ་ཚོང་ལྷུང་བཟེད་འཚོལ། །
རས་ཆེན་འཚོལ་དང་སྡིག་ལྟ་དང་། །མ་ལོན་པ་སྟེ་བཞི་བཅུ་བཞི། །
ལུས་ངག་གང་རུང་གི་བྱེད་པ་ཅན་ནི། བསྐུར་བ་བརྟད་པ་བསྔོས་
བསྒྱུར་དང༌། །ཕྱིས་གནོན་གོས་སྟེར་བཤམས་དཀྲུག་དང༌། ། སྤངས་
པ་གཉིས་དང་མ་གུས་པའོ། །འདུལ་འཛིན་གྱིས་རང་ངག་ཁོ་ན་ཅན་
ལ་ མངོན་མཚན་ཉོ་ཚོང་དོར་ནས་ཞེ་གཉིས་མཛད་ཀྱང་། དེ་ལ་
སྦྱོར་བ་དག་མཚན་ཉིད་ལྔ་ལྡན་དགོས་པར་གསུངས་པས་རིན་འཕྲེང་
ལྟར་བྱའོ། །ལུས་ངག་གཉིས་ཀ་དགོས་པ་རོ་གསུམ་བསོད་སློང་ཟས་
ལེན་པའོ། །གཞན་ལ་བཅོལ་ཡང་རྫོགས་པ་ནི། །རྐུ་དང་གསོད་པ་



。
。
448 ༄༅། །གནའ་དཔེ་གཅེས་བསྡུས་དཔེ་ཚོགས།
བཞི་དང་སྨྱན། །ཁང་བ་ཁང་ཆེན་སྲིན་བལ་དང་། །འབའ་ཞིག་ཆ་
གཉིས་དྲུག་དང་གསེར། །འཐག་གཉིས་བྱིན་འཕྲོག་ས་བོན་སྐྱོད། །
རིམ་ ལྷག་མེ་རེག་རིན་ཆེན་རེག། ཆུ་དང་སྔངས་བྱེད་སྦེད་པ་་་་
དང་། །ས་རྐོ་ཁབ་རལ་ལ་སོགས་བདུན་ནི་ཁྲི་རྐང་འཆོས་པ་དང་།
བདལ་དང་གདིང་དང་གཡན་པ་དང༌། །རས་ཆེན་བདེ་གཤེགས་་
ཆོས་གོས་སོ། །ཞེས་པ་ལྟར་སོ་གཉིས་སུ་གཞུང་ཕལ་ཆེར་མཐུན་ལ། །
ཁྲི་གདིང་གི་ནང་ཚན་གདིང་བ་དང་སོར་བཤགས་ཐ་མ་གསུམ་གྱི་ཟ
ས་ལེན་པ་གཞན་ལ་བཅོལ་ཡང་དངོས་གཞི་འགྲུབ་པ་ཡིན་པར་རིན་
འཕྲེང་ལས་སོ། །གསོད་པ་བཞི་དང་རང་དོན་དུ་རྐུ་བ་སྟེ་ལྔ་བཅོལ་
ཡུལ་ལ་དོན་གོ་བ་ཡན་ལག་ ཏུ་དགོས་ཀྱང་སྨྲ་ཤེས་པ་མི་དགོས་ཏེ།
ལྐུགས་པ་ལ་དེ་ལྔ་བཅོལ་ཡང་དངོས་གཞི་རྫོགས་པའི་ཕྱིར་ཏེ། རྒྱ་
ཆེར་འགྲེལ་བམ་པོ་ཞེ་བཞི་བར། སྨྲ་བ་བོ་ཉིད་མིན་དུ་ཟིན་ཀྱང་
གསོད་པ་དང་རང་གི་དོན་དུ་རྐུ་བའི་ཡུལ་ལ་ནི་རྣམ་པར་རིག་བྱེད་ཀྱི་
ཡན་ལག་ཡིན་ནོ། ། ཞེས་གསུངས་པའི་ཕྱིར། འོ་ན་གསོད་རྐུ་་་
གཉིས་ཀྱི་ཡུལ་ལ་དོན་གོ་བ་དགོས་པར་ཐལ། ལུང་དེའི་ཕྱིར་ན་མ་
ཁྱབ་སྟེ། བཅོལ་ཡུལ་གྱི་དབང་དུ་བྱས་པའི་ཕྱིར། དེ་ལྔ་ལས་གཞ
ན་བཅོལ་རྫོགས་ཀྱི་ལྟུང་བ་རྣམས་དང༌། སྦྱོར་བ་ངག་ཁོ་ན་ཡན་
ལག་ཏུ་དགོས་པའི་ལྟུང་བ་རྣམས་ལ་རིམ་པ་ལྟར་བཅོལ་ཡུལ་དང་གོ་
བྱའི་ཡུལ་ལ་སྨྲ་ཤེས་དོན་གོ་དགོས་ཏེ། དོན་གོ་ཡང་དོན་དེ་དང་
འབྲེལ་བ་སྨྲ་མི་ཤེས་པ་ལ་ཡོད་པའི་རྣམ་རིག་ནི་དེ་དག་གི་ཡན་ལག་མ་



༄༅། །རྗེ་ལྷ་མོའི་བློ་བཟང་ཚུལ་ཁྲིམས་རྒྱ་མཚོའི་འདུལ་བ། 449
ཡིན་པའི་ཕྱིར་ཏེ། འདིའི་སྐབས་ཀྱི་ཊཱིཀྐ་ལས། གང་ཟག་སྨྲ་བ་བོ་
ཉིད་དེ་ལ་དོན་གོ་བ་གང་ཡིན་པ་དེ་ནི་རྣམ་པར་རིག་བྱེད་ཀྱི་ཡན་ལག་
ཡིན་གྱི། ལྐུགས་པ་དང་། ཀླ་ཀློ་ལ་སོགས་པའི་གང་ཟག་དོན་དེ་
དང་འབྲེལ་བ་སྨྲ་མི་ཤེས་ཤིང་སྨྲ་བ་བོ་ཉིད་མ་ཡིན་པ་གཞན་དག་ལ་
དོན་གོ་བ་ཡོད་པ་གང་ཡིན་པ་དེ་ནི་རྣམ་པར་རིག་བྱེད་ཀྱི་ཡན་ལག་མ་
ཡིན་ཏེ། ཞེས་པས་སོ། །འདི་ཚིག་བསྐྱུངས་ཁོ་ནའོ། །ཞར་བྱུང་
གཉིས་པ་ནི། ཡང་དག་པར་ལེན་པར་བྱེད་པ་དག་ལ་ནི་དེར་མ་
ཟད་དོ། །དེ་ནི་སྣོད་ཡིན་ནོ། ། ཞེས་པའི་མདོ་གཉིས་གསུངས། སྡོ
མ་པ་སྡོམ་མིན་བར་མ་གསུམ་ཡང་དག་པར་ལེན་པར་བྱེད་པ་ལ་ནི་སྨྲ་
བ་བོ་ལ་ཡོད་པའི་དོན་གོ་བ་དེར་མ་ཟད་ལྐུགས་པར་ཡོད་པ་ཡི་དོན་གོ་
བ་ཡང་དེ་དག་གི་ཡན་ལག་ཏུ་འགྱུར་ཞིང་། ཡུལ་དབུས་པའི་སྐད་
ཀྱིས་མཐའ་འཁོབ་པ་བསྙེན་རྫོགས་སོགས་སུ་སྒྲུབ་ཀྱང་དོན་གོ་ན་སྐྱེ་
བར་གསུངས་སོ། །ཞར་བྱུང་གཉིས་པ་ཕ་རོལ་སྨྲ་བ་བོས་སྨྲས་པའི་དོ
ན་དེ་གོ་ཞིང་གཞན་ལ་སྨྲ་ནུས་པ་དེ་ནི་ལྟུང་བ་མཐོལ་བ་དང་བཤགས་
པ་ལ་སོགས་པའི་སྣོད་ཀྱི་ཡན་ལག་ཡིན་ཏེ། གནས་དེར་གཞན་མེད་
པར་གླེན་པ་དང་ལྐུགས་པ་ཡོད་ཀྱང་མ་མཐོལ་ན་བཅབས་ཉེས་མི་
འབྱུང་བའི་ཕྱིར། །
གསུམ་པ་སྦྱོར་བ་བྱེ་བྲག་ཏུ་བཤད་པ་ནི། ངག་གིའོ། །རང་
གིའོ། །བདག་ཉིད་དང་འབྲེལ་བའོ། །རང་གིས་བསྐོས་པ་ཉིད་བྱེད་
དུ་བཅུག་པ་ཡིན་ནོ། །ཞེས་པའི་མདོ་བཞི་བྱུང༌། ངག་མཚན་ཉིད་
。



.450
༄༅། །གནའ་དཔེ་གཅེས་བསྡུས་དཔེ་ཚོགས།
ལྔ་ལྡན་གྱི་དང་བོ་སྤྲིངས་ཡིག་ལག་བརྡ་ལྟ་བུ་མིན་པར་ངག་ཡིན་པ་
དང༌། གཉིས་པ་གཞན་ལ་སྨྲ་བཅུག་པ་མིན་པར་རང་གི་ངག་ཡིན་
པ། གསུམ་པ་ལྷས་སྦྱིན་གྱིས་ཁོ་བོས་དགྲ་བཅོམ་པ་རེད་ཟེར་ཞེས་
པ་ལྟ་བུ་མིན་པར་ཁོ་བོས་དགྲ་བཅོམ་ཐོབ་བོ་ཞེས་སྨྲ་བ་ལྟ་བུ་བདག་
ཉིད་དང་འབྲེལ་བར་སྨྲ་བ་གསུམ་རིམ་བཞིན་མདོ་གསུམ་གྱིས་དངོས་
སུ་བསྟན་ལ། གསལ་བར་སྨྲ་བ་ཕམ་པ་བཞི་བའི་སྐབས་སུ་རྩ་བར།
གཞོགས་སྨོས་ཀྱང་ངོ༌། །ཞེས་དང་། མ་ནོར་བ་རྩ་བར། ནོར་ན་
ཡང་ངོ༌། །ཞེས་པས་བསྟན་ལ། སྔ་མ་གསུམ་གྱི་སྟེང་དུ་གསལ་བ་
དང་མ་ནོར་བ་གཉིས་བསྣན་པས་ངག་མཚན་ཉིད་ལྔ་འ མ། སྔ་མ་
གསུམ་གྱི་སྟེང་གསལ་ལ་མངོན་གསུམ་མ་ནོར་བ་གསུམ་བསྣན་པས་དུ་
ག་ལྡན་དུ་འགྱུར་ལ། འདི་རིན་འཕྲེང་ལྟར་ན་རང་ངག་ཁོ་ན་ཅན་
ཞེ་བཞི། ལུས་ངག་གང་རུང་ཅན་དགུ། ངག་གི་བྱེད་པ་དང་
གཉིས་ཀ་ཅན་གསུམ། གསོད་བཞི་རྐུ་དང་སྨྱན་ལས་གཞན་བཅོལ་
རྫོགས་ཉེར་དྲུག་སྟེ་གྱ་གཉིས་ལ་སྦྱར་ལ། མཚོ་ཊཱིཀ་ལས་བསྒོ་བ་
ཉེར་ དྲུག་ ཉན་ རྣ་ དོར་ བའི་ མཐར་ ཐུག་ དོན་ གཉེར་ བརྒྱུད།
བཅོལ་རྫོགས་སོ་གཉིས་ལས་སྔར་ལྟར་དྲུག་དོར་བའི་ཉེར་དྲུག་སྟེ་
བརྒྱད་ཅུ་ལ་སྦྱར་ཞིང་། གཅེར་བུ་སྔངས་བྱེད་སོར་བཤགས་གསུམ་
པ་གསུམ་ལའང་རང་ངག་དགོས་པར་ཞུ་བས་བསྒྲུབས་ལ། འདུག་
གནས་སུ་ཟ་བའང་ངག་གིས་སློངས་དགོས་པར་གསུངས་སོ། །སྔར་
ལྟར་བཅོལ་རྫོགས་ཉེར་དྲུག་ལ་རང་གིས་མངོན་སུམ་དུ་བསྒོས་པ་ཉིད་



༄༅། །རྗེ་ལྷ་མོའི་བློ་བཟང་ཚུལ་ཁྲིམས་རྒྱ་མཚོའི་འདུལ་བ། 451
ཀྱིས་བྱེད་དུ་བཅུག་པ་ཡན་ལག་ཡིན་ནོ། །དེ་ལས་གསེར་དངུལ་ལ་
རེག་པ་ས་བོན་མེ་རེག་ཆུ་རྩེ་ལོངས་པ་ས་རྐོ་དྲུག་ལ་བཅོལ་ཡུལ་གྱིས་
རོང་གི་མངོན་སུམ་དུ་བྱས་པ་དགོས་ལ། གཞན་རྣམས་ལ་ལྐོག་ཏུ་
བྱས་ཀྱང་རྫོགས་པར་གསུངས་སོ། ། གཞན་ཡང་ཉེ་དུ་མིན་པ་ཡན་
ལག་ཏུ་དགོས་པ་ཉེར་དགུ་ནི། བསླབ་བྱ་ཆེན་མོ་ལས། འཁྲུར་
འཇུག་ལེན་དང་སློང་བ་དང་། ། སློང་བར་རིགས་དང་སྤགས་པ་་་
སློང་། ། སོ་སོར་སྤགས་དང་བལ་རྨེལ་དང་། །མངོན་མཚན་ཉོ་ཚོང་
ལྷུང་བཟེད་འཚོལ། ། ཐ་ག་གཉིས་དང་གོས་བྱེད་དང་། །གོས་བྱིན་
འདུག་གནས་ཟ་བ་དང༌། ། བསོད་པ་སློང་དང་གཅེར་བུ་སྟེར། །
མགྲོན་གཉེར་རིང་འདུག་རས་ཆེན་འཚོལ། ། ཆོས་སྟོན་དབེན་པར་
འདུག་འགྲེང་དང་། །སྦྱོར་བཅུག་ཡང་ཡང་ཟ་བ་དང་། །དོ་གསུམ་
ཙམ་ལས་ལྷག་ལེན་དང༌། །བུད་མེད་དང་འགྲོ་ལྷན་ཅིག་ཉལ། ། སོ་
སོར་བཤགས་པ་དང་བོ་གཉིས། ། དེ་ལྟར་ཉི་ ཤུ་རྩ་དགུའོ། ། ཞེས་
སོ། །རང་ལུས་ཡན་ལག་ཏུ་དགོས་པ་ཞེ་དགུ་ནི། རྗེ་འདུལ་འཛིན་
པས། མི་ཚངས་སྤྱོད་དང་ལྷག་མ་དང་བོ་གཉིས། ། འབྲལ་དང་
མཐོ་གང་སྦྱང་བ་བལ་ཁུར་དང་། ། དགོན་པའི་འབྲལ་སྤང་གནས་
མལ་ལྟུང་བྱེད་དང་། ། གདིང་དང་འབྱུང་ལ་འདུག་དང་གོས་བྱེད་
དང་། །དགེ་སློང་མ་དང་ལམ་འགྲོ་གྲུར་ཞུགས་དང༌། །དབེན་པར་
འདུག་འགྲེང་གཉིས་དང་སྦྱོར་བཅུག་དང༌། །ཡང་ཡང་འདུག་གནས་
སྤངས་ཟ་འདུས་ཤིང་ཟ། ། དུས་མིན་ཟ་དང་གསོག་འཇོག་ཁ་ནས་



452 ༄༅། །གནའ་དཔེ་གཅེས་བསྡུས་དཔེ་ཚོགས།
མིད། །ཉལ་ཤོམ་ཁྱིམ་ན་འདུག་དང་འགྲེང་བ་དང་། །དམག་གི་ནང་
གནས་བརྡེག་གཟས་ནུབ་ལྷག་དང་། །ཁ་མ་བསྒྱུར་དང་ཁྲུས་བྱེད་ག་
ག་ཚིལ། །བུད་མེད་དང་ཉལ་གདེང་མེད་སྤྱོད་པ་དང་། །བུད་མེད་
དང་ནི་རྐུན་པོ་དག་དང་འགྲོ། ། མགྲོན་གཉེར་རིང་འདུག་ཉན་རྣ་
བྱེད་པ་དང༌། །ལས་ཀྱི་གནས་ནས་མི་སྨྲ་འགྲོ་བ་དང་། །རྒྱལ་པོའི་ཕོ་
བྲང་འཇུག་དང་ཆང་འཐུང་དང༌། ། གྲོང་འགྲོ་གྲོང་རྒྱུ་སོར་བཤགས་
གཉིས་པ་སྟེ། །དེ་ལྟར་གྲངས་ནི་བཞི་བཅུ་རྩ་བཞིའོ། །ཞེས་ལུས་ཁོ་
ན་ཅན་ཞེ་བཞི། ལྷུང་བཟེད་དོ་གསུམ་ལས་ལྷག་བསོད་པ་སློང་། །
གཉིས་པ་ལས་གཞན་སོར་བཤགས་གསུམ་རྣམས་ཏེ། །དེ་ལྟར་གྲངས་
ནི་རྣམ་པ་ལྔ་དག་གོ། ཞེས་ལུས་ངག་གཉིས་ཀ་དགོས་པ་ཅན་ལྔ་སྟེ་ཞེ་
དགུའོ། །གང་ཟག་གིས་བསྐྱེད་པ་དེ་རྗེས་ཕྱོགས་དང་། བཀའ་བློ་
མི་ བདེ་ བའི་ ལྷག་མ་ དང་། བྱི ན་འཕྲོག་ སོ ག ས་ སོ་ གཅི ག་ནི།
བསླབ་བྱ་ཆེན་མོ་ལས། རྗེས་ཕྱོགས་བཀའ་བློ་མི་བདེ་བྱིན་འཕྲོག་
བསྔོས་བསྒྱུར་དང་། ། སྐྱོན་སྨྲ་ཕྲ་མ་སྐྱོ་སྔོགས་གནས་ངན་ལེན་བརྗོད་
དང༌། ། བཤེས་ངོར་བྱེད་དང་ཁྱད་གསོད་འཕྱ་བ་བསྒོ་བ་དང་། །
སྐྲོད་ དང་ ཕྱིས་ གནོན་ ཟས་ ངོར་ སྟོན་ ཞེས་ སྐུར་ འདེབས་ དང་། །
སྤངས་པ་སྟོབ་དང་རྡེག་གཟས་གནས་ངན་ལེན་འཆབ་དང་། །ཟན་
གཅོད་འདུན་པ་ཕྱིར་བསྒྱུར་སྤངས་པ་རྗེས་ཕྱོགས་དང་། ། འགྱོད་
སྐྱེད་ག་ག་ཚིལ་དང་སྔངས་བྱེད་གདེང་མེད་དང༌། ། བསླབ་པ་སྤང་
དང་རྣམ་གུས་ཕྱོགས་གཅིག་དང༌། ། བསླབ་གཞི་ཁྱད་དུ་གསོད་དང་



༄༅། །རྗེ་ལྷ་མོའི་བློ་བཟང་ཚུལ་ཁྲིམས་རྒྱ་མཚོའི་འདུལ་བ། 453་
སོར་བཤགས་གཉིས་པ་སྟེ། ། དེ་ལྟར་གྲངས་ནི་བཞི་བཅུ་རྩ་གཅིག་
འདི་རྣམས་སོ། །ཞེས་སོ། །དགེ་འདུན་གྱིས་བསྐྱེད་པ་ཁང་ཆེན་ཕྱོག
ས་གཅིག་བཀའ་བློ་དང་། སྐྱོ་སྔོགས་བཤེས་ངོར་བྱེད་པ་སོགས་བཅུ་
དྲུག་ནི། དེ་ཉིད་ལས། ཁང་ཆེན་ཕྱོགས་གཅིག་བཀའ་བློ་མི་བདེ་
དང་། །སྐྱོ་སྔོགས་བྱེད་དང་བཤེས་ངོར་བྱེད་པ་དང་། །འཕྱ་བ་དང་
ནི་གནས་མལ་ལྟུང་བྱེད་དང་། །གདིང་བའི་ལྟུང་བྱེད་སྐྱོད་དང་ཕྱིས་
གནོན་དང་། །རྩ་བ་འབྱུང་འདུག་རིམ་གཉིས་ཕྱོགས་གཅིག་དང༌། །
འདུས་ཤིང་ཟ་དང་མ་གུས་ཕྱོགས་གཅིག་དང༌། །སྔ་དྲོ་གྲོང་རྒྱུ་ཁྲི་རྐང་
འཆོས་ པ་ དང་། ། ཤིང་ བལ་ གོས་ པར་ གྱིས་ དང་ བཅུ་ དྲུག་ གོ།
གནས་སྤྱོད་ལམ་བཞི་ཤོང་ཡན་ལག་ཏུ་དགོས་པ་ཁང་བ་ཁང་ཆེན་
དང༌། སྐྱོད་གདིང་ཕྱིས་གནོན་སོགས་བཅུ་དྲུག་ནི། འདུལ་
འཛིན་གྱིས། ཁང་བ་ཁང་ཆེན་སྐྱོད་པ་དང༌། ། གདིང་བའི་ལྟུང་
བྱེད་ཕྱིས་གནོན་དང༌། ། རྩ་བ་འབྱུང་ལ་འདུག་པ་དང༌། ། འདུག་
གནས་ཟ་དང་རིམ་ ལྷག་དང་། །ནུབ་གསུམ་ ལྷག་པར་ཉལ་་་་་་་
དང༌། ། སྤངས་པ་རྗེས་ཕྱོགས་ཕྱོགས་གཅིག་དང༌། ། བསྙིལ་སྡུད་་་་
ཕྱོགས་གཅིག་བུད་མེད་ཉལ། །དུས་མིན་གྲོང་འགྲོ་གྲོང་རྒྱུ་དང༌། །
རྒྱལ་པོའི་ཕོ་བྲང་འགྲོ་བ་དང་། ། སོ་སོར་བཤགས་པ་དང་བོ་སྟེ། །དེ་
ལྟར་གྲངས་ནི་བཅུ་དྲུག་གོ། ཞེས་སོ། །སྤྱོད་ལམ་བཞི་མི་ཤོང་བའི་
གནས་དོག་པར་ནུབ་ལྷག་མི་སྐྱེད་པ་ནི། དེ་འདྲ་འབྱུང་རིང་བའི་ཕྱི
ར་ཡིན་གྱི། དགག་བྱ་ཆེའོ། །ཁྱིམ་པ་མཚན་ཉིད་དང་ལྡན་པ་ཡིན་
ཆེ
༠r。
。
。



454
༄༅། །གནའ་དཔེ་གཅེས་བསྡུས་དཔེ་ཚོགས། །
པ། སྔར་ལྟར་ཐ་སྙད་ལྔ་དང་ལྡན་པ། ལུས་ཐ་མལ་དུ་གནས་པ།
ནོར་ཐ་དད་པ། ཉེ་དུ་མ་ཡིན་པ། མ་བསླངས་པར་མི་སྟེར་བ་སྟེ་
སློང་སོགས་དང་བསྐུར་བ་སོགས་ཀྱི་སྐབས་ཀྱི་ཁྱིམ་པ་ཆོས་དྲུག་ལྡན་
ནོ། །མཚན་མ ཐའ་ཡན་ལག་ཏུ་དགོས་པ་སྔར་ལྟར་ཊིཀྐའི་དངོས་
བསྟན་བཅོ་ལྔ་དང་། ལས་དང་འབྲེལ་བའི་དགེ་འདུན་གྱིས། །བསྐྱེ
ད་པ་བསྒོ་གྱུར་བཞི་ཁྱད་གསོད། །འཕྱ་བ་བསྒོ་བ་སྡིག་ལྟ་འཛིན་པ་
དང༌། ། སྤངས་པ་རྗེས་ཕྱོགས་བསྙིལ་སྡུད་འདུན་པ་བསྒྱུར། །ལས་ཀྱི་
གནས་ནས་མ་སྨྲས་འགྲོ་བ་དང་། ། བསླབ་གཞི་ཁྱད་གསོད་སོད་་་་
བཤགས་གསུམ་པ་དང་། ། མ་ལོན་བསྙེན་པར་རྫོགས་དང་བཅོ་ལྔ
འོ། ། བསྒོ་གྱུར་བཅུ་ནི་འདུལ་འཛིན་པས། ། དབྱེན་དང་དེ་རྗེས་
ཕྱོགས་དང་ཁྱིམ་སུན་འབྱིན། ། བཀའ་བློ་མི་བདེ་སྡིག་ལྟ་མི་གཏོང་
དང་། །བཟློག་ཕམ་དང་ནི་དཀོན་མཆོག་གཏོང་བ་དང་། ། སྡེ་ཞིང་
གནས་དང་གནས་སུ་འཇུག་པ་དང་། །འཐབ་ཀྲོལ་བྱེད་དང་གྲངས་
ནི་རྣམ་པ་བཅུ། ། ཞེས་གསུངས་པ་སྡོམ་བསྡུས་ཀྱི་དབང་དུ་བྱས་ཀྱི་
གཞན་བསྡིགས་སྨད་ཕྱིར་འགྱེད་སོགས་ཀྱི་མཐར་བྱུང་བའི་ལྷག་མ་
རྣམས་ཀྱང་ཟློག་པ་ལྔ་ལ་ལྟོས་པས་བསྒོ་གྱུར་གྱི་ལྟུང་བ་ཡིན་ལ། དེ་
ལས་གཞན་པའི་ལྟུང་བ་རྣམས་ཟློག་བསྒོ་ལ་མི་ལྟོས་པར་དངོས་གཞི་
འགྲུབ་པས་དང་བོ་ལས་གྱུར་པའི་ལྟུང་བར་སོ་ཐར་མཚོ་ཊཱིཀ་སོགས་
ལས་གསུངས་པའི་ཕྱིར་རོ། །ཉེ་དུ་མིན་པ་ཉེར་དགུ་སོགས་མཁས་པ་
སྔ་མ་རྣམས་ཀྱིས་ཕྱོགས་ སྡོམ་མཛད་ཚུལ་བཀོད་པ་ཡིན་གྱི་དེ་དང་



༄༅། །རྗེ་ལྷ་མོའི་བློ་བཟང་ཚུལ་ཁྲིམས་རྒྱ་མཚོའི་འདུལ་བ། 455
དེར་ངེས་པ་ལ་སོགས་པ་མིན་ཏེ། དམག་ལ་ལྟ་བ་སོགས་ལུས་ཁོ་
ནས་འགྲུབ་པ་གཞན་ཡང་ཡོད་པ་ལྟ་བུ་མང་བོ་ཡོད་པས་སོ། ། མཚོ་
ཊཱིཀ་ལྟར་ན་མདོ་ཕལ་ཆེར་གྱིས་རྣམ་འབྱེད་དུ་གཏོགས་པའི་ཞུ་བ་
ནས་གསུངས་པའི་ལྟུང་བའི་ཡན་ལག་སྤྱིར་བསྟན་པ་ཡིན་གྱི། ཞར་
བྱུང་གི་མདོ་རྣམས་ཀྱིས་དེ་མ་བསྟན་ཞེས་པའམ། ཡང་ན་རྣམ་
འབྱེད་དུ་གཏོགས་པ་ཤས་ཆེ་ཞིང་གཞིར་གཏོགས་པ་ཤས་ཆུང་བའི་
བསླབ་པ་རྣམས་སྤྱིར་བསྟན་པ་རྫོགས་སོ་ཞེས་པའི་དོན་དང་། རིན་
འཕྲེང་ལྟར་ན་མདོ་ཕལ་ཆེར་རྣམ་འབྱེད་དུ་གཏོགས་པའི་ཞུ་བ་ནས་
བསྡུས་ཀྱི་མདོ་གཞན་ལས་བསྡུས་པའི་ཆ་ཡང་སྔར་ལྟར་ཡོད་པའི་དོན་
ནོ། །འདི་དག་གི་དཀའ་གནད་ལ་དོགས་གཅོད་རྒྱ་ཆེར་ཡོད་མོད་ཀྱི་
ལོགས་སུ་སྤྲོ་བར་འདོད་དོ། །
སྨྲས་པ། ཟབ་ཡངས་གནས་ལྔ་རིག་པའི་རླུང་ཐོབ་བཅུད། །
བློ་ཡི་གྲོགས་སུ་སྨིན་པའི་སྟོབས་ཤུགས་ཀྱིས། ། དགག་སྒྲུབ་གནང་
བའི་རླབས་འཕྲེང་ཆེར་འཁྲིགས་པའི། ། ཀླུང་བརྒྱ་ཧུབ་ཀྱིས་འདྲེན་
པའི་ཆོ་ག་རྫོགས། ། དེ་སླད་མང་ཐོས་ཁྱིམ་གྱི་འཁོར་ལོའི་འགྲོས། །
ཕྱོགས་ཀྱི་མཐའ་ལ་འཁྲིལ་བའི་ལྡིང་ཁང་ནས། ། ལེགས་བཤད་ཉི་
མའི་འོད་ཀྱི་གདེངས་ཀ་ཡིས། །ཐུབ་བསྟན་གླིང་བཞིའི་ཁོར་ཡུག་ཅི་
ཡང་གསལ། ། ཨེ་མ་དེ་ཚེ་སྲིད་པའི་མིག། གསལ་བའི་འོད་ཀྱིས་
སྒེག་ལྡན་མ། །སྐྱེངས་པས་སྤྲིན་གྱི་བ་གམ་དུ། །ཡང་ཡང་འབྲོས་པའི་
ངལ་བ་བསྟེན། །ཉེས་ལྟུང་ཟད་མི་ཤེས་པའི་ཡུར་ལམ་དུ། ། སྒོ་གསུམ་



456 ༄༅། །གནའ་དཔེ་གཅེས་བསྡུས་དཔེ་ཚོགས།
ལོག་པར་སྤྱོད་པའི་ཉལ་འགྲོའི་རྒྱུན། །ཉིན་བཞིན་ཐུར་དུ་འབབ་
པའི་ཀློང་ཡངས་པོར། །ཚུལ་འདིར་བརྩོན་པའི་འཛུམ་དཀར་ཅི་ཡང་
རྒོད། ། དེ་ལྟའི་རྣམ་དཀར་མུ་ཏིག་འོད་ཆགས་ཀེ་ལ་ཤ་ཡི་མདངས་
འཕྲོག་པས། ། ཡབ་རྗེ་སྲས་བཅས་ཞབས་ཟུང་འགྱུར་མེད་རྡོ་རྗེའི་
ཁམས་སུ་ལྷུན་ཆགས་ཤིང་། །རྒྱལ་དང་དེ་སྲས་ཚོགས་ཀྱིས་བཞེད་
དགུ་ལྷུན་གྲུབ་སྦྲང་ཆར་རྟག་འཇོ་བས། ། རིས་མེད་འགྲོ་བའི་ཕན་
བདེའི་འབྲས་བཟང་རྣམ་ཀུན་གཡུར་དུ་སྨིན་གྱུར་ཅིག། ཅེས་་་་་
འདུལ་བ་རྒྱ་མཚོའི་དཀའ་གནད་མདོར་བསྡུས་པ་ནོར་བུའི་འཕྲེང་བ་
ཞེས་བྱ་བའི་དགོངས་འགྲེལ་ཀུན་བཟང་ཞིང་གི་ཉི་མ་གཞན་ཕན་སྣང་
བའི་མཛོད་ཅེས་བྱ་བ་ལས་ཞུ་བ་སྤྱིར་བསྟན་པའི་སྐབས་རྫོགས་སོ། །
། ། ཤུབྷཾ་མསྟུ་སརྦ་ཛ་ག་ཏོ། ། ། ། །



༄༅། །རྗེ་ལྷ་མོའི་བློ་བཟང་ཚུལ་ཁྲིམས་རྒྱ་མཚོའི་འདུལ་བ། ་457
༄༅། །འདུལ་བ་རྒྱ་མཚོའི་དཀའ་གནད་མདོར་བསྡུས་པ་
ནོར་བུའི་ཕྲེང་བ་ཞེས་བྱ་བའི་དགོངས་འགྲེལ་ཀུན་
བཟང་ཞིང་གི་ཉི་མ་གཞན་ཕན་སྣང་བའི་
མཛོད་ཅེས་བྱ་བ་ལས་གཞི་སྨད་
ཀྱི་སྐབས་བཞུགས་སོ། །
ན་མོ་གུ་རུ་ཧ་ས་བཛཱ་ཡ། ཆེར་སྙིགས་རྒུད་པའི་ལང་ཚོའི་
ལྕགས་ཀྱུ་ཡིས། །ཁྱོད་ཐུགས་བརྩེ་ཆེན་ལག་ལྡན་ཉེར་དྲངས་ཏེ། །ལྔ་
ཕྲག་བརྒྱ་ཡི་སྨོན་པའི་ཁུར་བཟུང་བའི། ། རྣམ་འདྲེན་བུ་རམ་ཤིང་
བར་ལན་བརྒྱར་འདུད། ། སོ་སོ་རིག་ལྡན་སྟོབས་བཅུའི་རྩལ་རྫོགས་
རྡུལ་བྲལ་མཁྱེན་པའི་ཀུན་མཐོང་མར། །རབ་འབྱམས་ཤེས་བྱའི་སྣང་
བརྙན་འབུམ་བཀྲ་བློ་བཟང་རྒྱལ་བའི་དབང་བོ་ཞེས། ། གྲགས་པ་
གསལ་ལྡན་སྣང་བའི་མུ་ཁྱུད་ཕྱོགས་ཀྱི་འཁོར་ལོའི་མཐར་བགྲོད་
པའི། ། རིགས་གསུམ་ཀུན་འདུས་བླ་མ་ལྷ་ཡིས་དགེ་ལེགས་སྙིང་བོ་
ཆར་དུ་སྙིལ། །རླབས་ཆེན་འཁོར་ལོ་གསུམ་གྱི་བགྲོད་ཤུགས་ཀྱིས། །
ཐུབ་བསྟན་གླིང་བཞིའི་ཁྱོན་ལ་དབང་བསྒྱུར་བའི། །བཞད་པའི་རྡོ་
རྗེའི་སྐུ་ཚེ་འཕྲེང་བརྒྱུད་ཀྱིས། ། ཚེ་རབས་པདྨོའི་འཕྲེང་བར་བདག་
སྐྱོངས་ཤིག། བདག་བློའི་འོད་རྣོན་འབར་བའི་བཅུ་གཉིས་ཆ། །སྣ་



458 ༄༅། །གནའ་དཔེ་གཅེས་བསྡུས་དཔེ་ཚོགས།
ཚོགས་ཐབས་ཀྱིས་ལན་བརྒྱར་བརྡར་བ་ལས། །ཀུན་རྨོངས་མུན་པའི་
དྲ་བ་མཐར་མཛད་པའི། ། བཤེས་གཉེན་བི་ཤྭ་ཀརྨར་སྙིང་ནས་་་་་
འདུད། ། བཤད་སྒྲུབ་བརླབས་ཀྱི་འཁྲི་ཤིང་རོལ་གར་གྱིས། ། ཐུབ་
བསྟན་ཡངས་པའི་ས་ཆེན་མཛེས་པའི་རྒྱུན། ། བཀྲ་ཤིས་དགེ་མཚན་
གཡས་སུ་འཁྱིལ་བའི་མཚོ། ། གངས་ཅན་ན་ལེནྡྲ་ཡི་སྡེ་འདི་རྒྱལ། །
བཅུ་བདུན་གཞི་ཡི་དགོངས་ཟབ་ནམ་མཁའི་ཁྱོན། །ཟབ་བརླིང་སྡོམ་
གྱི་དགུ་ཚིགས་ཞགས་པ་ཡིས། །ཉེ་བར་བཅིངས་པའི་ཚིག་དོན་་་་་
མདུད་པའི་རྒྱུ། །ཀུན་ནས་གྲོལ་བའི་ཚུལ་ལ་བརྩོན་པ་བསྐྱེད། །སྣ་
ཚོགས་ལས་ཀྱི་འབབ་སྟེགས་བདེ་བའི་ངོགས། ། སྨྲ་བྱེད་རོ་འཛིན་
གློག་དམར་གཡོ་བ་ཡང་། །བྱ་དང་ཁྱི་ཡིས་ཁམ་དུ་མ་བཅད་པར། །
དམ་ཆོས་འཆད་རྩོམ་ཚུལ་འདི་རྙེད་པའི་མཆོག། སྐྱེ་ཞིང་སྐྱེ་བར་སྒོ་
གསུམ་བྱ་བའི་ལས། །རྣམ་དཀར་སྤྲིན་གྱི་མེ་ཏོག་འཛུམ་པ་ཡང་། །
བསྟན་དང་འགྲོ་བའི་ཕན་བདེའི་ཉེར་འཚོའི་གཞིར། །ཆད་མེད་འཇོ་
བའི་དགའ་སྟོན་རྒྱས་གྱུར་ཅིག།
དེ་ལྟར་ལྡོག་པའི་ཚུལ་ཁྲིམས་བསྟན་ཟིན་ནས། ད་ནི་འཇུག་
པའི་ཚུལ་ཁྲིམས་སྟོན་པར། རྩ་བར། སྦྱོང་ཡུལ་དུ་ཞུགས་པས་
ཞེས་པ་ལ་སོགས་པ་རྒྱ་ཆེར་གསུངས་སོ། །འདི་ལ་སྤྱིའི་དོན་དང་། །
སོ་སོའི་དོན་གཉིས། དང་བོ་གཞི་རྣམས་ཀྱི་དབྱེ་བ་ནི་བཅུ་བདུན་
ཏེ། རབ་ཏུ་བྱུང་བའི་གཞི་ལ་སོགས་པ་སྔར་བཤད་པ་ལྟར་རོ། །
བསྡུ་བ་ནི་གཞི་བཅུ་བདུན་པོ་དེ་རྣམས་གསུམ་དུ་འདུ་སྟེ། སྡོམ་པ་



。
༄༅། །རྗེ་ལྷ་མོའི་བློ་བཟང་ཚུལ་ཁྲིམས་རྒྱ་མཚོའི་འདུལ་བ། 459
མ་ཐོབ་པ་ཐོབ་པར་བྱེད་པ་རབ་བྱུང་གི་གཞི་དང༌། ཐོབ་པ་མི་
ཉམས་པར་སྲུང་བར་བྱེད་པའི་གཞི་ལ་ལེའུ་བརྒྱད་དེ། བསླབ་པ་
ཡོངས་སུ་སྦྱོང་བའི་དབྱར་དགག་གསོ་གསུམ་གྱི་ག ཞི་གསུམ་ད ང་།
བདེ་བར་གནས་པའི་རྐྱེན་བསྟེན་པའི་གཞི་སྲ་བརྐྱང་དང་། གོས་
དང་ཀོ་ལྤགས་དང་སྨན་དང་གནས་མལ་གྱི་གཞི་ལྔའོ། ། ཉམས་ན་
ཕྱིར་འཆོས་བྱེ ད་ཀྱི་ ཐབས་ སྟོན་ པའི་གཞི་ལ་ཕྱིར་བཅོས་ཀྱི་ག ཞི།
དམར་སེར་ཅན་དང་གང་ཟག་དང༌། ། སྤོ་དང་གསོ་སྦྱོང་བཞག་པ་
དང༌། །གནས་མལ་དང་ནི་རྩོད་པ་དང་། །དགེ་འདུན་འབྱེད་པ་ཐ་
མ་ཡིན། ། ཞེས་པ་ལྟར་བདུན་ཏེ། གནས་མལ་གྱི་གཞི་སྐབས་་་་
འདིར་ཞར་ལ་བསྟན་པའོ་ཞེས་མཚོ་ཊཱིཀ་ལས་སོ། །ལས་ཀྱི་གཞི་ནི་
ཐབས་གསུམ་ཀའི་ཁོངས་སུ་འདུས་ཏེ། དེ་གསུམ་ཀའི་སྐབས་སུ་
ལས་ཀྱི་ཆོ་ག་དགོས་པའི་ཕྱིར། ལས་ཕྱེས་བཞི་ནི་ཀོ་འུ་ཤམྱི་དང་། །
ཡངས་ཅན་ལས་ཐ་དད་ཕྱིར་ཀོ་ཤམྦི། །ཕྱིར་བཅོས་དམར་སེར་ཅན་
ལ་ནན་ཏུར་སྒོས། ། བྱེད་དུ་བཅུག་ཕྱིར་དམར་སེར་ཅན་ཞེས་་་་་་་
བཏགས། ། དུས་དང་དུས་མིན་བསྡུས་པ་གང་ཟག་འདིས། ། འདི་
ཙམ་བཅབས་གྲངས་ཤེས་དགོས་ཕྱིར་གང་ཟག། ས་གཞན་གནས་
པའི་སྤོ་མགུ་སྤྱོད་པ་ལས། །ཕྱོགས་གཅིག་མིང་གིས་སྤོ་བའི་གཞི་ཞེས་
བཏགས། ། ཡོངས་སྤྱོད་ཡང་གསོ་སྦྱོང་བཞག་ཅེས་ཕྱོགས་གཅིག་གོ།
ཞེས་པ་སྔར་བཤད་ཟིན་ཏོ། ། རབ་བྱུང་གི་གཞི་ལ་རབ་བྱུང་དང་་
བསྙེན་རྫོགས་ཀྱི་གཞི་གཉིས་སུ་ཕྱེ་སྟེ་གཞི་བཅོ་བརྒྱུད་དུ་བྱེད་པ་མ་མོ་



460 ༄༅ ། །གནའ་དཔེ་གཅེས་བསྡུས་དཔེ་ཚོགས།
དང་གཏམ་ག ཞི འི་དགོངས་པའོ། ། ཁོ་ན་རེ། དེ་མི་འཐད་པར་
ཐལ། རིན་འཕྲེང་ལས། རྣམ་པར་འབྱེད་པའི་གཞི་ཞེས་འདྲེན་
པའམ། ཕྱིར་བཅོས་ལ་ལྟུང་བ་ཕྱིར་བཅོས་དང་རྩོད་པ་ཕྱིར་བཅོས་
གཉིས་སུ་མཛད་པའོ། །ཞེས་གསུངས་པའི་ཕྱིར་ཞེ་ན། ལ་ལས་དེ་
མི་འཐད་པར་ཐལ། རྣམ་འབྱེད་གཞི་བཅོ་བརྒྱད་ལས་ཟུར་དུ་བྱེད་
དགོས་པའི་ཕྱིར་ཏེ། མ་མོ་ལས། རྣམ་པར་འབྱེད་པ་དང་འདུལ་
བའི་དངོས་པོ་བཅོ་བརྒྱད་དང་། ཞེས་ གསུངས་ པའི་ཕྱིར་དང་།
ལྟུང་བ་ཕྱིར་བཅོས་དང་རྩོད་པ་ཕྱིར་བཅོས་བཅུ་བདུན་ནང་དུའང་སོ་ །
སོར་ཡོད་ པའི་ ཕྱིར་ ཏེ། དམར་ སེར་ ཅན་ དང་། ཞེས་དང་།
རྩོད་པ་སྟེ་ཞེས་གསུངས་པའི་ཕྱིར་ཞེ་ན་དཔྱད། ཡང་རབ་བྱུང་གི་
གཞི་ལ་གཉིས་སུ་ཕྱེ་ནས་བཅོ་བརྒྱད་བྱེད་པ་འགྲེལ་ཆུང་གི་དགོངས་
པ་ཡིན་ཏེ། མཚོ་ཊཱིཀ་ལས། གཞིའི་ལེའུ་དང་པོ་ལ་རབ་ཏུ་བྱུང་
བའི་གཞི་དང་བསྙེན་པར་རྫོགས་པའི་གཞི་གཉིས་སུ་ཕྱེ་ནས་གཞི་བཅོ་
བརྒྱད་དུ་གསུངས་པ་ སྟེ། དེ་ལྟར་འགྲེལ་ཆུང་ལས་བཤད་དོ། །
ཞེས་གསུངས་པའི་ཕྱིར་ཞེས་པ་ལ་འགྲེལ་ཆུང་ལས། རབ་བྱུང་གི་
གཞི་ལ་རབ་བྱུང་དང་། བསྙེན་རྫོགས་དང་། གནས་ཀྱི་སྐབས་
གསུམ་ཐ་དད་དུ་དབྱེ་བ་ཡིན་ཞེས་གསུངས་པ་ཅི་ཞེ་ན། མཚོ་ཊཱིཀ་
ལས། གནས་ཀྱི་སྐབས་ནི་རབ་ཏུ་བྱུང་བ་དང་། བསྙེན་པར་་
རྫོགས་པ་གཉིས་ཀའི་གཞིར་གཏོགས་ཞེས་བཤད་དོ། ། ཞེས་པ་ལྟར་
རོ། ། རྩ་བས་གཞི་བཅུ་བདུན་གྱི་དོན་འགྲེལ་བའི་གོ་རིམ་ཕལ་ཆེར་



༄༅། །རྗེ་ལྷ་མོའི་བློ་བཟང་ཚུལ་ཁྲིམས་རྒྱ་མཚོའི་འདུལ་བ། 461
ལུང་གི་གོ་རིམ་ལྟར་ལ་ལུང་ལས་དགག་དབྱེ་དབྱར་དང་ཞེས་པ་ལྟར་
ཡིན་ཀྱང་རྩ་བ་འདིར་དབྱར་དང་དགག་དབྱེ་དང་སྲ་བརྐྱང་ཀོ་ལྤགས་
ཀྱི་གོང་དུ་དྲངས་བའི་དང་པོར་དབྱར་དང་དེ་རྗེས་དགག་དབྱེ་དེ་
རྗེས་སྲ་བརྐྱང་འདིང་བ་ལ་འཇུག་པའི་གོ་རིམ་གྱི་དབང་དུ་བྱས་པའི་
ཕྱིར། གོས་གཞི་ཀོ་ལྤགས་ཀྱི་གོང་དུ་དྲངས་པ་གོས་ལ་བརྟེན་པའི་
གཞི་གསུམ་རིགས་མཐུན་པས་ལྷན་ཅིག་བསྟན་ན་རྟོགས་སླ་བའི་ཕྱིར་
སྲ་བརྐྱང་གོས་ཀོ་ལྤགས་གསུམ་རིམ་བཞིན་བསྟན་ཏོ། ། གོས་སྨན་ཡོ་
བྱད་ཀྱི་གཙོ་ཕལ་གྱི་ཆ་ནས་སྨན་དེ་རྗེས་སུ་བསྟན། གོས་གཞི་་་༌
གསུམ་ སོགས་ དང༌། ལས་ གཞི་ གཙོ་ བོ་ ཡིན་ པས་ དབུས་ དང་།
ལྷག་མ་ཕྱོགས་ མཐུན་དང་ བརྗོད་བྱ་ཉུང་བ་སྔོན་དུ་བསྟན་ཏོ། །
གཞིའི་བར་སྡོམ་ལས། ཀོ་ཤམྦི་དང་ལས་ཀྱི་གཞི། །ཞེས་པ་བཞིན་
ལུང་ལས། ལས་ཕྱེ་བའི་གཞི་ལས་ཀྱི་གོང་དང༌། འཁོར་ལོ་ཕྱེ་བའི་
གཞི་གཞི་བཅུ་བདུན་པོ་ཀུན་གྱི་མཐར་གསུངས་ཀྱང་། ལས་ཕྱེ་བ་
སྤྱོད་པའི་དབྱེན་དང་། འཁོར་ལོ་ཕྱེ་བ་ལྟ་བའི་དབྱེན་ཡིན་ལ། དེ་
གཉིས་དབྱེན་དུ་འདྲ་བའི་ཕྱིར་ན་འདིར་ལྷན་ཅིག་སྦྱར། རྩོད་པའི་
གཞི་ལུང་ལས་གནས་མལ་གྱི་འོག་ཏུ་གསུངས་ཀྱང་སྔ་མ་དང་རྩོད་པ་
ར་མཚུངས་པའི་ཕྱིར་ན་དེ་གཉིས་ཀྱི་འཕྲོས་སུ་གསུངས་སོ། ། རིན་
འཕྲེང་ལས། འདི་དག་གི་བརྗོད་བྱ་ཚུལ་ཁྲིམས་ཡིན་ལ། དེས་
སེམས་དང་ཤེས་རབ་ཀྱི་རྟེན་བྱེད་པས་ན་དེ་འདི་ལ་བརྗོད་བྱར་བྱ་
བའི་ཚུལ་གྱིས་གནས་པས་ན་གཞིའོ་ཞེས་གསུངས་ལ། མཐའ་་་་
27 Trock
ir ico7 io i



462 ༄༅ ། །གནའ་དཔེ་གཅེས་བསྡུས་དཔེ་ཚོགས།
དཔྱོད་ལས། རབ་ཏུ་བྱུང་བ་དང་། གསོ་སྦྱོང་དང༌། དབྱར་
དང་། དགག་དབྱེ་ལ་སོགས་པ་རྣམས་ཀྱི་དོན་རྟོགས་པར་བྱེད་པའི་
གཞིའོ། ། རྟེན་ རབ་ ཏུ་བྱུང་བས་ན་གཞི་ཞེས་བྱ་སྟེ། ཞེས་ གཞི་་་
འགྲེལ་ལྟར་གསུངས་ཤིང་གཞི་བཅུ་བདུན་གཞུང་ཡིན་ཀྱང་དེའི་ཚིག་
ཟུར་གྱི་གཞི་ཞེས་པ་བརྗོད་བྱ་དོན་གྱི་ཚུལ་ཁྲིམས་ལ་བྱེད་དོ། །་
གཉིས་པ་སོ་སོར་བཤད་པ་ལ། རྩ་བའི་ས་བཅད་བཞི་བ་
བསླབ་ པ་ ཡོངས་ སུ་ སྦྱོང་ བའི་ སྒོ་ ནས་ བསྲུང་ཚུལ་ ལ་ གསུམ་ ལས།
དང་བོ་གསོ་སྦྱོང་ལ་ཉེས་པ་ཕྱིར་བཅོས་ཀྱི་དངོས་གཞི་དང་དབྱར་
དགག་གསུམ་གང་རུང་མིན་པའི་ཆོས་འདི་བའི་དགེ་སྦྱོང་གི་བསླབ་པ་
ཡོངས་སུ་སྦྱོང་བའི་ཆ་ནས་བཞག་པའི་དགེ་བ་དེ། ཆོས་འདི་བའི་
གསོ་སྦྱོང་གི་མཚན་ཉིད་དོ། །ཆོས་འདི་བ་ཞེས་པས་ཕྱི་རོལ་པའི་གསོ་
སྦྱོང་ཡོད་པར་ལུང་ལས་གསུངས་པ་དེ་གཅོད། རྩ་བར་ཁྱིམ་པ་ལ་
ཡང་གསོ་སྦྱོང་དང་། སྐྱབས་སུ་འགྲོ་བ་དང་ཞེས་པའི་ཁྱིམ་པའི་དེ་
འདི་པའི་དགེ་སྦྱོང་གི་ཞེས་པས་གཅོད། བསླབ་པ་ཡོངས་སུ་སྦྱོང་བ་
ཞེས་པས་ལྟུང་བ་གླེང་དྲན་བརྗོད་བཅས་ཕུར་བཅས་ལྟུང་བ་བྱིན་
རླབས་ སོགས་བསལ་ཞིང་ལྷག་མ་སླའོ། ། རྩ་བའི་དབྱེ་བ་རྒྱ་ཆེར་་་་
འགྲེལ་ལས། ཞི་གནས་ཀྱི་གསོ་སྦྱོང་དང་། མཐུན་པའི་གསོ་སྦྱོང་
ངོ༌། ། ཞེས་པ་ལྟར་གཉིས་དང་། ཡང་ན་ཞི་གནས་སྒོམ་པ་དང༌།
དགེ་སློང་ཕ་མའི་ལས་ཀྱི་ཆོ་གའི་གསོ་སྦྱོང་དང༌། དགེ་ཚུལ་ཕ་མའི་
སྔགས་རྣམ་པར་བཞག་པའི་གསོ་སྦྱོང་དང༌། ཚིགས་བཅད་འདོན་



༄༅། །རྗེ་ལྷ་མོའི་བློ་བཟང་ཚུལ་ཁྲིམས་རྒྱ་མཚོའི་འདུལ་བ།
463
པའི་གསོ་སྦྱོང་དང་བཞི། ཡང་ན་ཞི་གནས་སྒོམ་པའི་གསོ་སྦྱོང་
དང་། ཟླུམ་པའི་གསོ་སྦྱོང་དང༌། བཀྲ་ཤིས་ཀྱི་གསོ་སྦྱོང་དང་།
གནོད་པ་ཕྱིར་ཟློག་གི་གསོ་སྦྱོང་དང་། གསོ་སྦྱོང་བཅུ་བཞི་བ་དང༌།
གསོ་སྦྱོང་བཅོ་ལྔ་བ་སྟེ་དྲུག་དང་། ཡང་དེ་ལ་དབྱེ་ན་ཞི་གནས་སྒོམ་
པའི་གསོ་སྦྱོང་དང་། དགེ་སློང་ཕ་མའི་ལས་ཀྱི་ཆོ་གའི་གསོ་སྦྱོང་
གཉིས་དང་། དགེ་ཚུལ་ཕ་མའི་སྔགས་རྣམ་པར་བཞག་པའི་ཆོ་གའི་
གསོ་སྦྱོང་གཉིས་ཏེ་བཞི་དང་། སྔོན་ཆོག་ཚེ་ན་ཚིགས་བཅད་འདོན་
པ་དང་དྲུག་ཀྱང་ཡོད་དོ། །ཁ་ཅིག་གསོ་སྦྱོང་གི་ལས་ཀྱི་ཆོ་ག་ལྔ་ལ་
མཐུན་པའི་གསོ་སྦྱོང་དང༌། བཀྲ་ཤིས་དང་། གནོད་པ་ཕྱིར་ཟློག་
དང་། གསོ་སྦྱོང་བཅོ་ལྔ་བ་དང་། བཅུ་བཞི་བ་ལྔ་འདྲེན་པ་
འཁྲུལ་ ཏེ། མཐུན་པའི་ གསོ་ སྦྱོང་ ལ་ ཆོ་ ག་ ལྔར་ དབྱེ་ བའི་ ཕྱིར།
ཀརྨ་ཤ་ཏམ་ལས། མཐུན་པའི་གསོ་སྦྱོང་ནི་རྣམ་པ་ལྔ་སྟེ། བཅུ་
བཞི་བ་དང༌། བཅོ་ལྔ་བ་དང༌། བཀྲ་ཤིས་ཀྱི་གསོ་སྦྱོང་དང༌།
གནོད་པ་འབྱུང་བའི་གསོ་སྦྱོང་དང་། བསྡུམ་པའི་གསོ་སྦྱོང་ངོ་། །
ཞེས་གསུངས་བའི་ཕྱིར། དགག་སྒྲུབ་ཀྱི་དགོས་པ་ལ་ལྟོས་ནས་ཞི་
གནས་ཀྱི་དེ་དང་། མཐུན་པའི་གསོ་སྦྱོང་གཉིས་སུ་གྲངས་ངེས་ཏེ།
སྤང་བྱ་སྔར་བསགས་སྦྱོང་ཞིང་ཏིང་ངེ་འཛིན་དང་། ཤེས་རབ་ཀྱི་
བསླབ་པ་གཙོ་བོར་སྒྲུབ་པའི་དབང་དུ་བྱས་ནས་ཞི་གནས་ཀྱི་གསོ་
སྦྱོང་བཞག སྤངས་བྱ་ཕྱི་མ་སྡོམ་ཞིང་ཚུལ་ཁྲིམས་ཀྱི་བསླབ་པ་གཙོ་
བོར་སྒྲུབ་པའི་དབང་དུ་བྱས་ནས་ཕྱི་མ་ལྔ་བཞག་པའི་ཕྱིར། ཞི་



464
༄༅། །གནའ་དཔེ་གཅེས་བསྡུས་དཔེ་ཚོགས།
གནས་སྔར་བསྟན་པ་གཙོ་བོ་དང་ཡི་གེ་ཉུང་བའི་ཕྱིར་ཡིན་ཏེ། འབྲལ་
བའི་དོན་དུ་སྒོམ་གཙོའི་ཕྱིར། ། ཞེས་དང༌། ཊཱིཀྐ་ལས། དེ་གཙོ་
བོ་ཡིན་པའི་ཕྱིར་དང༌། བརྗོད་པར་བྱ་བ་ཉུང་བའི་ཕྱིར་དང་བོར་
ཞི་གནས་ཀྱི་གསོ་སྦྱོང་བཤད་ པར་བྱའོ། ། ཞེས་གསུངས་པའི་ཕྱིར།
མཐའ་དཔྱོད་ལས། གསོ་སྦྱོང་ཡིན་པའི་ཕྱིར་དང་ཞེས་པ་ཡི་གེ་མ་
དག་གོ། སྤྱོད་འཇུག་ལས། ཞི་གནས་རབ་ཏུ་ལྡན་པའི་ ལྷག་་་
མཐོང་གིས། །ཉོན་མོངས་རྣམ་པར་འཇོམས་པར་ཤེས་བྱས་ནས། །
ཐོག་མར་ཞི་གནས་བཙལ་བྱ། ཞེས་པ་ལྟར་རྣལ་འབྱོར་དང་རྗེས་སུ་
མི་མཐུན་པའི་སྤྱོད་ཡུལ་ཏེ་གྲོང་དང་། དགོན་པ་དང་། གནས་
ཁང་དང་། སྒོ་ཁང་དང༌། འཁྱམས་དང་། མངོན་པར་འདུ་བ་
སོགས་མ་ཡིན་པའི་གནས་སུ་དངོས་སུ་བྱིང་རྒོད་དང༌། བརྒྱུད་ནས་
ཉོན་མོངས་ཐམས་ཅད་སྤོང་བས་ན་སྤོང་ཁང་ཞེས་པའི་ཚད་ངོས་ཡ་
གཅིག་ཏུ་གནས་ཁང་རེ་རེ་བརྩིགས་ཏེ་བར་དུ་སྲང་གདོད་པ་ནི་སྤོང་
ཁང་ཆུང་ངུ་དང༌། ངོས་རེ་རེར་ལྔའམ་དྲུག་བརྩིགས་ཏེ་བར་དུ་
སྲང་གདོད་པ་ནི་ཆེན་པོ། །དེའི་བར་འབྲིང་ངུ་ཉིད་ཀྱི་རྣམ་བཤད་དུ་
གསུངས་ལ། གཞི་འགྲེལ་ལས། གཉིས་ནི་ཆུང་ཚད་དོ། ། བཞི་
ཡན་ཆད་བཅུ་མན་ཆད་འབྲིང་ཚད་དོ། །བཅུ་གཉིས་པ་ནི་ཆེ་ཚད་
དོ། ། ཞེས་བཤད་དོ། ། ཊཱིཀྐ་ལས། ངོས་ཡ་གཅིག་ཏུ་ཡང་གནས་
ཁང་བརྩིགས་ལ་ངོས་ཡ་གཅིག་ཏུ་ཡང་གནས་ཁང་གཅིག་བརྩིག་ཅིང་
བར་དུ་སྲང་གདོད་པར་བྱ་བ་སྟེ། འདི་ནི་སྤོང་ཁང་ཆུང་ངུའི་རྣམ་



༄༅། །རྗེ་ལྷ་མོའི་བློ་བཟང་ཚུལ་ཁྲིམས་རྒྱ་མཚོའི་འདུལ་བ། 465
པ་ཡིན་ནོ། །ངོས་ཡ་གཅིག་ཏུ་ཡང་གནས་ཁང་ལྔ་བརྩིགས་ལ་ངོས་ཡ་
གཅིག་ཏུ་ཡང་གནས་ཁང་ལྔ་བརྩིག ཅིང་བར་དུ་སྲང་གདོད་པར་
བྱ་བའམ། ཡང་ན་ངོས་གཅིག་ཏུ་གནས་ཁང་དྲུག་བརྩིགས་ལ་ངོས་
གཅིག་ཏུ་ཡང་གནས་ཁང་དྲུག་བརྩིག་ཅིང་བར་དུ་སྲང་གདོད་པར་བྱ་
བ་སྟེ། གནས་ཁང་བཅུ་འམ་བཅུ་གཉིས་པ་འདི་ནི་སྤོང་ཁང་འབྲིང་
གི་རྣམ་པ་ཡིན་ནོ། །འདི་ཡང་གནས་ ཁང་བཞི་བ་ཡན་ཆད་བཅུ་
གཉིས་པ་མན་ཆད་འབྲིང་བོ་ གཞན་ དག་ གི་ དཔེ་ ཙམ་དུ་ཟད་དེ།
དེ་དག་ཀྱང་གང་ཡང་རུང་ངོ༌། །ཞེས་དང༌། གལ་ཏེ་དགེ་སློང་དག་
མང་བ་ཉིད་ཀྱི་ཕྱིར་སྤོང་ཁང་དུ་སྤོང་བ་པ་དག་མི་ཤོང་ན་དེའི་ཚེ་སྟེང་
དུ་ཁང་མོ་ཆེ་བྱའོ། །ཡང་ན་ཡང་ཐོག་གོ་ཞེས་བྱ་བ་ནི་བྱའོ། །ཞེས་བྱ་
བར་སྦྱར་རོ། ། སྤོང་ཁང་གི་ཕྱི་རོལ་ཏུ་སྤོང་ཁང་ཆེན་པོའམ། སྤོང་
ཁང་གི་ཚད་དག་བྱ་བའོ། །ཞེས་སྤོང་ཁང་ཆེན་པོ་ཅི་རིགས་པ་རྩ་བར་
འབྱུང་བ་ལྟར་ཚུལ་བཞིན་བརྩིགས་ཏེ་སྒོམ་ཁྲི་དྲ་བ་ཅན་ལ་སོགས་
པའི་སྟེང་དུ་ཆོས་བདུན་ལྡན་གྱིས་འཁོད་དེ་གདོས་བུ་པུས་འཁྱུད་སྤོང་
བའི་ཞལ་ཏ་པ་སོགས་ཚོགས་པར་བྱས་ཏེ་ཞི་ལྷག་སྒོམ་པའི་ཕན་ཡོན་
སེམས་པ་ལ་སོགས་པས་ཡིད་དྲངས་ཏེ་མཐུན་པའི་ཡུལ་ན་གནས་པ།
འདོད་པ་ཆུང་བ། ཆོག་ཤེས་པ། བྱ་བ་མང་བོ་སྤོང་བ་ཚུལ་ཁྲིམས་
དག་པ། བསྲིངས་པ་གཉིས་དང་ལྡན་པ། གདམས་ངག་ཕྱིན་ཅི་
མ་ལོག་པ་ཐོབ་པ་སོགས་ཏིང་ངེ་འཛིན་གྱི་རྒྱུ་ཚོགས་ཚང་བར་བྱས་ཏེ་
ལུང་ལས། འདུག་པ་ནི་རྣལ་འབྱོར་ཏེ་ལུས་འདི་ལ་རྐང་མཐིལ་ཡན་



466
༄༅། །གནའ་དཔེ་གཅེས་བསྡུས་དཔེ་ཚོགས།
ཆད་སྐྲ་མན་ཆད་ལ་མི་གཙང་བའི་རྫས་སོ་དྲུག་གིས་གང་བར་རྟོགས་
ཤིག ཅེས་དང་། མ་མོ་ལས། དྲན་པ་མངོན་དུ་བཞག་སྟེ་ལུས་
འདི་ལ་རིག་པར་བྱ་བ་བརྒྱུད་སྤང་བར་བྱའོ། ། འདི་ལྟ་སྟེ། ནད་
དོ། ། སྐྲན་ནོ། །མཚོན་ནོ། །དུག་གོ། མི་རྟག་པའོ། །སྡུག་བསྔལ་
བའོ། ། སྟོང་བ་ཉིད་དོ། །བདག་མེད་པའོ་སྙམ་དུ་འདུག་ལ། འོན་
ཏེ་མི་ནུས་ན་བཀླག་པ་གསུམ་བཀླག་གོ། ཞེས་དང༌། བམ་ལྔ་ལས།
ཞི་གནས་ཀྱི་གསོ་སྦྱོང་ནི་ལྷག་པའི་སེམས་དང་ལྷག་པའི་ཤེས་རབ་ཀྱི་
དབང་དུ་བྱས་ཏེ་སྤོང་བའི་ཡན་ལག་སྒོམ་པའོ། །ཞེས་སོགས་ལྟར་གྱི་
བསྒོམ་བྱ་གང་ཡང་རུང་བ་ལ་ཉེས་པ་ལྔ་སྤོང་ཞིང་། འདུ་བྱེད་་་་
བརྒྱད་ཀྱིས་སེམས་གནས་པ་དགུ་ཡིད་བྱེད་བཞི་སྟོབས་དྲུག་གི་སྒོ་ནས་
ཞི་ལྷག་སྒོམ་པའི་ཞི་གནས་ཀྱི་གསོ་སྦྱོང་ལ་བཅས་ལྡན་དགེ་སློང་ཕ་
མའི་རྒྱུད་ཀྱི་ཞི་ལྷག་ཅི་རིགས་སྒོམ་པའི་བློ་དེ་ལ་འཇོག་གི། སྒོམ་
བྱུང་ཡིན་མི་དགོས་ཤིང་དེའི་རྒྱུད་ཀྱི་རྟོགས་པའི་བསྟན་པ་མ་ཡིན་
་པའི་སྒོམ་བྱུང་རྣམས་ཀྱང་མི་འཇོག་གོ། གསོ་སྦྱོང་གི་ཁྲིམས་མ་
བཅས་པའི་དུས་ཀྱི་དགེ་སློང་གི་རྒྱུད་ཀྱི་ནང་བའི་བསྟན་པས་བསྡུས་
པའི་ཞི་གནས་དང་། བཅས་པ་མཛད་རྗེས་ཀྱི་སྡོམ་པ་མ་བླངས་
པའི་རྒྱུད་ཀྱི་ནང་བ་ཡིད་ཞི་གནས་ཀྱང་ཞི་གནས་ཀྱི་གསོ་སྦྱོང་མིན་ཏེ།
དེ་དག་དེའི་བཅས་པའི་ཞིང་མིན་པའི་ཕྱིར། སྲང་བར་དུ་ཞི་གནས་
སྒོམ་པར་བྱེད་པའི་ཕྱིར་ཡི་སྒོམ་པ་ཡིན་ལ་གཞན་འདུན་པའི་ཆེད་
སྤྲུལ་བ་སྟོན་ཕྱིར་མ་གཏོ ག ས་ སོ། ། སངས་ རྒྱས་ ར བས་བ དུན་ གྱི་



༄༅། །རྗེ་ལྷ་མོའི་བློ་བཟང་ཚུལ་ཁྲིམས་རྒྱ་མཚོའི་འདུལ་བ། 467
བསྟན་པ་ལ་ཚིགས་བཅད་འདོན་པའི་གསོ་སྦྱོང་བདུན་ཡོད་པའི་ནང་
ནས་བསྐལ་བ་དགུ་བཅུ་རྩ་གཅིག་གི་སྔ་རོལ་སྐྱེ་དགུ་ཚེ་ལོ་བརྒྱད་ཁྲིའི་
དུས་སངས་རྒྱས་རྣམ་གཟིགས་ཀྱིས་གདུལ་བྱ་ཕྱི་རོལ་བའི་དཀའ་ཐུབ་
ལ་ནན་ཏན་བྱེད་པའི་གཉེན་པོར་སེམས་ཅན་ལ་ངན་སེམས་བཟོད་པ་
ནི་དཀའ་ཐུབ་རྣམས་ཀྱི་ཆོ་ག་བཟོད་པ་དམ་པ་ཡིན་པས་དེའི་འབྲས་
བུ་ལ་ནི་མྱ་ངན་ལས་འདས་པ་མཆོག་ཐོབ་པར་འགྱུར་གྱི་ལུས་ལ་འཚེ་
བ་ཙམ་གྱིས་མི་ཆོག་ཅེས་སངས་རྒྱས་ཀྱིས་གསུངས་ཞེས་ཕྱི་རོལ་པའི་
དཀའ་ཐུབ་ཀྱིས་མྱང་འདས་ཐོབ་པར་འདོད་པའི་གཉེན་པོར་ཚིག་
རྐང་གཉིས་པ་གསུངས། ཕྱི་རོལ་བའི་དཀའ་ཐུབ་གཞན་ལ་སྟོན་པ་
འགོག་ཆེད་དུ་རབ་ཏུ་བྱུང་བ་ནི་དཀའ་ཐུབ་ཀྱི་ལུས་གདུང་བ་ལ་འཛུ
ད་པའི་སྒོ་ནས་གཞན་ལ་གནོད་པ་དང༌། གཞན་དེ་ལ་བཙུད་ནས་
སེམས་གདུང་བས་འཚེ་བར་བྱེད་པ་དགེ་སྦྱོང་མ་ཡིན་ནོ། །ཞེས་གསུ
ངས་སོ། །བམ་ལྔ་ལྟར་ན་རྣམས་གཟིགས་ཀྱི་སློབ་མ་རྣམས་ཉེས་པ་
ཆུང་བས་ཆོས་ལ་དགའ་བའི་འདོད་ཆགས་དང་། ཆོས་མིན་བྱེད་
པའི་མུ་སྟེགས་པ་ལ་འཚེ་བ་ལ་མངོན་པར་དགའ་བ་ཙམ་ཡོད་པའི་
གཉེན་པོར་གཞན་གྱིས་ཉེས་པ་བྱས་པ་ལ་ཞེ་སྡང་མེད་པའི་བཟོད་པ་
དེ་ཉིད་དཀའ་ཐུབ་དམ་པ་ཡིན་ཏེ། སེམས་ཀྱི་ཞེ་སྡང་སྦྱོང་བའི་
ཕྱིར་དང༌། སྙིང་རྗེ་བསྐྱེད་པའི་ཕྱིར་རོ། ། མི་རྟག་སྡུག་བསྔལ་སྟོང་
བདག་མེད་བཞི་རྟོགས་པའི་ཆོས་ཤེས་པའི་བཟོད་པ་སྔོན་དུ་སོང་བའི་
མྱང་འདས་ནི་དངོས་པོ་ཐམས་ཅད་ཀྱི་མཆོག་ཅེས་སངས་རྒྱས་ཀྱིས་



468 ༄༅ ། །གནའ་དཔེ་གཅེས་བསྡུས་དཔེ་ཚོགས།
གསུངས་ཏེ། ཟག་མེད་ལམ་གྱིས་ཐོབ་པས་གཏན་དུ་བ་ཡིན་པའི་
ཕྱིར་རོ། །རབ་ཏུ་བྱུང་བ་གཞན་ལ་ཡིད་ཀྱིས་གནོད་པ་དང༌། ལུས་
ངག་གིས་འཚེ་བར་བྱེད་པ་ནི་ཞི་བའི་བདག་ཉིད་དགེ་སྦྱོང་གི་སྤྱོད་པ་
རྫོགས་པ་མ་ཡིན་ནོ། །ཞེས་པའི་དོན་ནོ། །ཡང་ན་དགེ་སྦྱོང་གི་ཆོས་
བཞི་བཟོད་པ་དེ་དཀའ་ཐུབ་དམ་པ་ཡིན་ལ། རབ་ཏུ་བྱུང་བ་ནི་ཕྱི་
རོལ་བ་ལྟར་གཞན་གྱི་ལུས་སེམས་ལ་གནོད་པའི་དཀའ་ཐུབ་བྱེད་དུ་
བཅུག་ན་དགེ་སྦྱོང་མིན་ཞེས་བཤད་ཀྱང་རུང་ངོ༌། །གཙུག་ཏོར་ཅན་
གྱིས་ནི་སློབ་མ་རྣམས་གཞན་གྱི་ཉེས་པ་སྒྲོག་པ་མང་བ་ཙམ་ཞིག་ཆེས་
ཆེ་བ་སྤོང་བའི་ཕྱིར་མིག་དང་ལྡན་ཞིང་འགྲོ་བ་ཡོད་པ་སྟེ། འགྲོ་
མཁས་པ་ཡིས་ངམ་གྲོག་དང་། ཚེར་མ་དང༌། སྡིག་སྦྲུལ་ལ་སོགས་
པས་ཉམ་ང་བ་སྡུག་བསྔལ་གྱི་རྒྱུར་གྱུར་པ་དག་སྤོང་བར་བྱེད་པ་ཇི་
བཞིན་དུ་མཁས་པས་རང་འཚོ་བའི་འཇིག་རྟེན་འདིར་འཁོར་བའི་
སྡུག་བསྔལ་གྱི་རྒྱུ་སྡིག་པ་དག་ནི་ཡོངས་སུ་སྤོང་བར་བྱེད་དོ། །ཇི་ལྟར་
ཞེ་ན། གཞན་ལ་ཡང་དག་པ་དང་། ཡང་དག་པ་མ་ཡིན་པས་སྐུ་
ར་བ་མི་གདབ་ཅིང་། རྡེག་པ་དང༌། ཚིག་རྩུབ་མོ་སོགས་ཀྱིས་
གནོད་པ་མི་བྱ་བར་སོ་སོར་ཐར་པ་སྲོག་གཅོད་ལ་སོགས་པ་ལུས་ངག་
གི་མི་དགེ་བ་བདུན་སྤོང་བའི་ཚུལ་ཁྲིམས་བསྡམ་པ་སྟེ་བསྲུང་བར་བྱ་
ཞེས་བཟློག་པའི་ཚུལ་ཁྲིམས་དང་། ཟས་རུང་བ་ཟ་ཞིང་ཇི་ཙམ་
གྱིས་ལུས་ལྕི་བ་དང་སྨྲ་བར་མི་འགྱུར་བའི་ཚོད་ཀྱང་རིག་པར་བྱ་ཞིང་
སྐྱེ་བོའི་རྒྱུ་འགྲུལ་བས་པ་སྟེ་ཟད་པའི་མཐའ་དབེན་པའི་གནས་སུ་གན



༄༅། །རྗེ་ལྷ་མོའི་བློ་བཟང་ཚུལ་ཁྲིམས་རྒྱ་མཚོའི་འདུལ་བ། 469
ས་པར་བྱ་ཞེས་པ་གསུམ་གྱིས་ལྷག་པ་ཚུལ་ཁྲིམས་ཀྱི་བསླབ་པ་བསྟེན་
དགོས་པར་བསྟན་ཅིང་ཞི་གནས་ཀྱི་ཚོགས་ཀྱང་བསྟན་ཏོ། ། དུག་
གསུམ་སྦྱོང་བའི་ལྷག་པའི་སེམས་ ཟག་བཅས་ཟག་མེད་ཀྱི་བསམ་
གཏན་ལ་ཡང་དག་པར་སྦྱོར་རོ། །སྦྱོར་བ་ནི་རྣལ་འབྱོར་ཏེ་ལྷག་པའི་
སེམས་དང་ཤེས་རབ་ཀྱི་བསླབ་པ་བསྟེན་པ་བསྟན་ཏོ། །ཚོགས་དང་
བཅས་པའི་ལམ་མདོར་བསྟན་པ་དང་འདི་ནི་སངས་རྒྱས་ཀྱི་བསྟན་པ་
ཡིན། ཞེས་གསུངས་སོ། །ཐམས་ཅད་སྐྱོབ་ཀྱིས་ནི་གདུལ་བྱ་ཁྱིམ་
པ་དང་འགྲོགས་པར་དགའ་བའི་གཉེན་པོར་ཇི་ལྟར་སྲོག་ཆགས་བུང་
བ་མེ་ཏོག་གི་ལྡུམ་ར་ལས་མེ་ཏོག་གི་ཁ་དོག་དྲི་ལ་མི་གནོད་པར། ཁུ་
བ་གཞིབས་ནས་འཕུར་བ་ཇི་ལྟ་བ་དེ་བཞིན་དུ་ཐུབ་པ་སྟེ་རབ་ཏུ་བྱུང་
བ་བསོད་སྙོམས་ཀྱི་ཕྱིར་གྲོང་དུ་རྒྱུ་བས་ཀྱང་ཁ་དོག་དང་དྲི་ལྟ་བུའི་
སེམས་དང་ཚུལ་ཁྲིམས་ལ་མི་གནོད་པར་ཁུ་བ་ལྟ་བུའི་ཟས་བླངས་ཏེ་
འོང་བར་བྱ་ཞེས་སོ། །འཁོར་བ་འཇིག་གི ས་ནི་གདུལ་བྱ་གཞན་གྱི་
སྐྱོན་ཡོན་ལ་རྟོག་པའི་གཉེན་པོར་བདག་གི་རིགས་པ་དང་མི་རིགས་
པར་བྱས་པ་ལ་བརྟག་པར་བྱ་སྟེ་རང་ལས་གཞན་རྣམས་ཀྱི་མི་མཐུན་
པ་ནི་ཆོས་དང་དོན་དྲིས་ པའི་ ལན་ མི་མཐུན་པ་མི་བྱེད་ པ་ད ང་།
གཞན་དག་གིས་བྱས་པ་རྫོགས་པ་དང་། མ་བྱས་པ་སྟེ་བྱས་པ་མ་
རྫོགས་པ་རྣམས་ལ་བརྟག་པར་མི་བྱའོ། ། ཞེས་ སོ། ། སོགས་ སྒྲས་་
བསྡུས་པ་གསེར་ཐུབ་ཀྱིས་གདུལ་བྱ་སྲེད་པ་དང་བཅས་པས་བསམ་
གཏན་སྐྱེད་པར་བྱེད་པའི་གཉེན་པོར་ལྷག་པའི་སེམས་བསམ་གཏན་



470 ༄༅། །གནའ་དཔེ་གཅེས་བསྡུས་དཔེ་ཚོགས།
བཞི་ལ་སྲེད་པ་དང་། ང་རྒྱལ་དང་། མཆོག་འཛིན་ལ་བག་བྱ་བ་
སྟེ་སྤོངས་ཤིག ཐུབ་པ་སྟེ་སྟོན་པའི་བསླབ་གཞི་བདེན་པ་བཞི་བོ་
རྣམས་ལ་བསླབས་ཏེ་འབྲས་བུ་ཉེ་བར་ཞི་བ་དང་རྟག་ཏུ་དྲན་པ་དང་
ལྡན་པའི་སྐྱོབ་པ་མྱ་ངན་མེད་པ་ཐོབ་པ་ཡིན་ནོ། །འོད་སྲུངས་ཀྱིས་
གདུལ་བྱ་སྦྱིན་པ་ལ་གུས་པ་དང༌། དགྲ་མང་བར་ལྟ་བའི་གཉེན་
པོར་སྦྱིན་པས་ལོངས་སྤྱོད་ཀྱི་འབྲས་བུ་ཅན་གྱི་བསོད་ནམས་ཀྱི་ལུས་
རབ་ཏུ་འཕེལ་བར་འགྱུར་རོ། ། སྒོ་གསུམ་ལེགས་པར་བསྡམས་པའི་
ཚུལ་ཁྲིམས་བསྲུངས་ན་ད གྲ་སོག་པར་མི་འགྱུར་ཏེ། དགྲའི་རྒྱུ་་
གསོད་རྐུ་བུད་མེད་ལ་ཆགས་པ་སོགས་མི་སྐྱེད་པའི་ཕྱིར་རོ། །དགེ་བ་
བསམ་གཏན་བཞི་དང་ལྡན་པས་འདོད་པའི་སྡིག་པ་ཁོང་ཁྲོ་ཕྲག་དོག་
འདོད་འདུན་རྣམ་པར་སྨིན་པ་མི་འདོད་པར་གྱུར་པ་དག་ཡོངས་སུ་
སྤོང་བར་འགྱུར་ཞིང་། འཕགས་པའི་ལམ་གྱིས་ཉོན་མོངས་ཟད་
པས་ལྷག་བཅས་ལྷག་མེད་ཀྱི་མྱ་ངན་ལས་འདས་པ་ཐོབ་པར་འགྱུར་
རོ། །སྦྱིན་པ་ནི་འཁོར་བའི་འབྲས་བུ་ཅན་ཡིན་པས་དེ་ལ་གུས་པར་མི་
བྱ་ཞིང་དགྲ་མང་བ་སྡོམ་བརྩོན་དང་མི་མཐུན་པ་ཡིན་པས་དེ་མི་བྱ་
ཞེས་པའི་དོན་ནོ། ། དེ་དག་ནི་སངས་རྒྱས་རང་རང་འབྱོན་པའི་་་
གནས་སྐབས་སུ་སྐྱོན་གང་ཆེ་བའི་གཉེན་པོར་སྦྱར་རོ། ། འདི་ལ་
བཤད་ཚུལ་མང་ཡང་མང་དོགས་སོ། ། ཤཱཀྱ་ཐུབ་པ་ཐུགས་རྗེ་ཅན་
གྱིས་ལོ་བཅུ་གཉིས་ཀྱི་བར་དུ་ནི་དེའི་ཚེ་མི་རྣམས་མི་དགེ་བ་སྣ་ཚོགས་
སྤྱོད་ཅིང་དགེ་བ་ཅུང་ཟད་ཀྱིས་ཆོག་པར་འཛིན་པའི་གཉེན་པོར་མི་



༄༅། །རྗེ་ལྷ་མོའི་བློ་བཟང་ཚུལ་ཁྲིམས་རྒྱ་མཚོའི་འདུལ་བ། 471
དགེ་བ་བཅུ་སོགས་སྡིག་པ་ཐམས་ཅད་མི་བྱ་སྟེ་ཞེས་ཚུལ་ཁྲིམས་ཀྱི་
བསླབ་པ་དང༌། ཉོན་མོངས་སྤངས་པའི་དོན་དམ་པའི་དགེ་བ་ཕུན་
སུམ་ཚོགས་པའི་རྒྱུ་བདེན་བཞི་རྟོགས་པའི་ལྷག་པའི་ཤེས་རབ་སྤྱད་
པར་བྱ། ཞི་གནས་ཀྱི་སྒོ་ནས་རང་གི་སེམས་ནི་ཡོངས་སུ་གདུལ་
ཞེས་སེམས་ཀྱི་བསླབ་པ་སྟེ་གསུམ་པོ་འ དི་ནི་ཐར་བ་འདོད་པས་
སྒྲུབས་ཤིག་ཅེས་སངས་རྒྱས་ཤཱཀྱ་ཐུབ་པས་བསྟན་པ་ཡིན་ནོ། །ལུས་
ཀྱི་མི་དགེ་བ་གསུམ་སྡོམ་པ་ལེགས་པ་སྟེ། ངག་གི་མི་དགེ་བ་བཞི་
སྡོམ་པ་ཡང་ལེགས་པ་ཡིན་ལ། དེ་བཞིན་དུ་ཡིད་ཀྱི་མི་དགེ་བ་
གསུམ་སྡོམ་པ་ལེགས་པ་སྟེ། མི་དགེ་བ་བཅུ་བོ་ཐམས་ཅད་དུས་
ཐམས་ཅད་དུ་ནི་སྡོམ་པ་ལེགས་ཞེས་ཚུལ་ཁྲིམས་ཕུན་སུམ་ཚོགས་པ་
བསྟན་ཏོ། ། སྡུག་བསྔལ་ཀུན་ལས་རབ་ཏུ་གྲོལ་ཞེས་ཚུལ་ཁྲིམས་ཀྱི་
རང་འབྲས་བསྟན། ཇི་ལྟར་གྲོལ་ཞེ་ན། ངག་གི་མི་དགེ་བ་རྣམས་
ཕྱིན་ཆད་བསྲུང་ཞིང་ཡིད་ཀྱི་མི་དགེ་བ་ཕྱིན་ཆད་རབ་ཏུ་བསྡམ་ཞིང་།
ཕྱིན་ཆད་ལུས་ཀྱི་མི་དགེ་བ་དག་མི་བྱེད་ཅིང༌། སྔར་བསགས་ཀྱི་ལ
ས་ལམ་གསུམ་པོ་འདི་དག་རབ་ཏུ་སྦྱངས་ནས་ངན་སོང་གི་སྒོ་ཁེགས་
པར་བྱས་ན་རིམ་གྱིས་དྲང་སྲོང་སངས་རྒྱས་བཅོམ་ལྡན་འདས་ཀྱིས་
གསུངས་པའི་སྨིན་ལམ་དང་གྲོལ་ལམ་རྣམས་ཐོབ་པར་འགྱུར་རོ། །
གསོ་སྦྱོང་གི་གླེང་གཞི་ནི། བཅོམ་ལྡན་འདས་རྒྱལ་བོའི་ཁབ་ན་
བཞུགས་པའི་ཚེ། དགེ་བསྙེན་མང་བོ་སྔ་བར་ལངས་ཏེ། བཅོམ་
ལྡན་འདས་ལ་བལྟ་བ་དང༌། བསྙེན་བཀུར་བའི་ཕྱིར་སོང་བས་ནམ་



472 ༄༅ ། །གནའ་དཔེ་གཅེས་བསྡུས་དཔེ་ཚོགས།
ཚོད་སྔས་ཏེ། དགེ་འདུན་རྣམས་ཡང་དག་འཇོག་གི་བར་ཆད་དུ་
འགྱུར་དོགས་ནས་མུ་སྟེགས་བྱེད་ཀྱི་ནང་དུ་སོང་སྟེ། དེ་དག་མགུ་
བའི་ གཏམ་ སྣ་ ཚོགས་ བྱས་ སོ། ། དེའི་ཚེ་ མུ་ སྟེ ག ས་ ཁ་ ཅིག་ གིས།
ཤེས་ལྡན་དག་བདག་ཅག་འབའ་ཞིག་ལ་འདུག་པ་དང༌། བྱ་བ་
དང༌། གསོ་སྦྱོང་ཡོད་དམ་འོན་ཏེ་ ཤཱཀྱའི་བུ་རྣམས་ལའང་ཡོད།
འགའ་ཞིག་ན་རེ། འུ་ཅག་ཁོ་ན་ལ་ཡོད་ཀྱི། དེ་དག་ནི་སྙིང་རྗེ་
ཆུང་བ་དང་། གཏམ་དང་འདུ་འཛི་སྣ་ཚོགས་ལ་དགའ་བས་མེད་
དོ་ཞེས་འཕྱ་བ་སྤོང་བའི་ཕྱིར་དུ་དགེ་བསྙེན་རྣམས་ཀྱིས་ཀྱེ་མ་ཐུགས་
རྗེ་ཅན་གསོ་སྦྱོང་བྱ་བར་གསོལ་ཞེས་ཞུས་པས། ཅང་མི་གསུངས་
པས་གནང་སྟེ། དེ་རྗེས་དགེ་སློང་དག་དེང་ཕྱིན་ཆད་འདུག་པ་
དང༌། བྱ་བ་དང༌། གསོ་སྦྱོང་གྱིས་ཤིག་ཅེས་བཅས་པ་མཛད།
ཇི་ལྟར་བྱེད་མ་ཤེས་པས་བཅོམ་ལྡན་འདས་ཀྱིས། འདུག་པ་ནི་རྣལ་
འབྱོར་ཏེ་ལུས་འདི་ལ་ཞེས་སོགས་ཞི་གནས་ཀྱི་གསོ་སྦྱོང་བསྟན། བྱ་
བ་ནི། གསོལ་བ་འབའ་ཞིག་པ་དང༌། གསོལ་གཉིས་ཀྱི་ལས་དང་།
གསོལ་བཞིའི་ལས་སོ། །གསོ་སྦྱོང་ནི་ཟླ་བ་ཕྱེད་ཕྱེད་ཅིང་སོ་སོར་ཐར་
བའི་མདོ་འདོན་པས་སོ། ། ཞེས་མཐུན་པའི་གསོ་སྦྱོང་གནང་ངོ༌། །
དེའི་ཚེ་གནས་ལ་བློ་མཐུན་བྱ་བའི་ཡུལ་གྱི་གནས་ནི་གནས་གསུམ་
གང་རུང་ཡིན་པ། ཉེ་འཁོར་འདོམ་གང་དང་ལྡན་པ། དགེ་་་
འདུན་གྱིས་བཞེད་པ། སྔར་བློ་མཐུན་བྱས་པ་དང་མ་འབྲེལ་བ་སྟེ་
ཁྱད་པར་བཞི་ལྡན་དགོས་ཤིང་། གནས་གསུམ་ལས་གྲུ བ་པ་ནི།



༄༅། །རྗེ་ལྷ་མོའི་བློ་བཟང་ཚུལ་ཁྲིམས་རྒྱ་མཚོའི་འདུལ་བ། 473
བསྐལ་བ་ཆགས་པ་སོགས་ཀྱི་ཚེ་རང་གྲུབ་པ་དང་། གཏིབ་ཆད་
པས་རང་གྲུབ་པ་རིའི་བྱ་སྐྱིབས་དང་བྲག་ཕུག་ལ་སོགས་པ་ལྟ་བུ་དང་།
བྱས་པ་ནི། གསོ་སྦྱོང་ལ་སོགས་པའི་ལས་རང་ཉིད་བྱ་བའི་ཕྱིར་
བྱས་པ་འཕྲོ་ཅུང་ཟད་ལུས་པའོ། །ཟིན་པ་ནི་སྐྱེས་བུས་བསྒྲུབས་ཟིན་
པའི་གནས་སྙིང་ངོ་ཞེས་མཚོ་མཆན་སོགས་ལས་སོ། ། མགྲོན་པོ་མི་
སྡོད་ན་འགྲོ་བཞིན་དུ་གསོ་སྦྱོང་བྱེད་ཚེ་ཐང་ལ་གནས་ཀྱི་བློ་མི་སྐྱེ་བས་
བློ་མཐུན་བྱས་ཀྱང་མི་འཆགས་པའི་ཕྱིར་ན་བློ་མཐུན་བྱེད་མི་དགོས་
ལ། ལུང་ཞུ་བ་ལས་མཚམས་པོ་ཆེ་ཆོད་ཅིག་ཅེས་གསུངས་ན་ཚད་
ཇི་ཙམ། ཨུ་པ་ལི་དཔག་ཚད་ཕྱེད་དང་གསུམ་མོ། ། ཞེས་ཕྱོགས་
རེར་དཔག་ཚད་ཕྱེད་དང་གསུམ་བློ་མཐུན་བྱས་པ་ནི་མཚམས་པོ་ཆེ་
དང༌། དབུས་ནས་དཔག་ཚད་གཉིས་ཡོད་པ་ནས་ལས་བྱེད་བཞི་
བཅུ་དང་བསྒྲུབ་བྱའི་གདིང་བ་ཤོང་བའི་བར་མཚམས་བུ་ཆུང་དང༌།
གདིང་བ་བཞི་བཅུ་དང་བསྒྲུབ་བྱ་ཙམ་ཤོང་བ་དེ་མཚམས་བུ་ཆུང་
ཡིན་པར་མ་ཟད་དཀྱིལ་འ ཁོ ར་བ་ཡང་ཡིན་པར་མཚོ་ཊཱིཀ་ལས་་
གསུངས་སོ། །ཆོས་གོས་མཚམས་པོ་ཆེའི་ནང་ཁོངས་ཀྱི་དཀྱིལ་འཁོར་
བར་བཞག་ནས་དེའི་ཕྱི་རོལ་གྱི་མཚམས་པོ་ཆེར་ཉལ་ན་འབྲལ་སྤང་
འབྱུང་ཡང་། རང་བཞིན་གྱིས་མཚམས་གཅིག་པ་ལྕགས་རིས་
བསྐོར་བའི་མཚམས་ཁོངས་ཀྱི་དཀྱིལ་འཁོར་བར་ཆོས་གོས་བཞག་སྟེ།
དེ་ལས་གཞན་པའི་རང་བཞིན་གྱིས་མཚམས་གཅིག་པ་དེ་ཉིད་དུ་ཉལ་
ཡང་མི་འཕྲལ་ཏེ། འབྲལ་སྤང་ལ་ལྟོས་ན་ལས་མཚམས་ལས་རྩིག་
。
。



474
༄༅། །གནའ་དཔེ་གཅེས་བསྡུས་དཔེ་ཚོགས།
མཚམས་གཙོ་བར་ལུང་དང་མཚོ་རིན་སོགས་ལས་གསུངས་པས་སོ། །
ཁོ་ན་རེ། མཚམས་པོ་ཆེ་བཅད་ན་རྩིག་པའི་མཚམས་ཞིག་པར་ཐལ།
ཞུ་བ་ལས། ལས་ཀྱི་མཚམས་བཅད་ན་རྩིག་པའི་མཚམས་གྲོལ་བ་
ཞེས་བྱའོ། ། ཞེས་པས་སོ་ཞེ་ན། ལས་ལ་ལྟོས་ཏེ་མཚམས་པོ་ཆེའི་
ནང་གི་རྩིག་པའི་ཕྱི་ནང་ཀུན་ནས་འདུག་དགོས་པས་རྩིག་མཚམས་
ཞིག་ལ་འབྲལ་བ་ལ་ལྟོས་ཏེ་ཚིག་མཚམས་མ་ཞིག་སྟེ། མཚམས་པོ་
ཆེར་མི་འབྲལ་བའི་གནང་བ་སྦྱིན་པ་ ལ་ དགོས་ པ་ ཡོད་ པའི་ཕྱིར།
མཚམས་པོ་ཆེ་ཡི་གླེང་གཞི་ནི། དགེ་སློང་ཀ་པ་ན་འདི་སྙམ་སྟེ་
སེམས་ཏེ། རྟག་ཏུ་དག་པ་སྙིང་བོ་སྟེ། ། རྟག་ཏུ་དག་པ་གསོ་སྦྱོང་
ཡིན། །གཙང་མའི་ལས་ནི་དག་གྱུར་ན། ། དེ་ཡི་བརྟུལ་ཞུགས་གྲུབ་
པར་འགྱུར། །ཞེས་བཅོམ་ལྡན་འདས་ཀྱིས་གསུངས་ལ། བདག་ནི་
དག་ཅིང་མཆོག་ཏུ་དག་པ་དང་ལྡན་ནོ་སྙམ་སྟེ་གསོ་སྦྱོང་གི་གནས་སུ་
མི་འགྲོ་བ་ལ་བརྟེན་ནས་མཚམས་པོ་ཆེ་བཅད་པར་རྗེས་སུ་གནང་
ངོ༌། །ཞེས་གསུངས་སོ། ། དེའི་དགོས་པ་ལས་རྣམས་སྤྱི་དང་བྱེ་བྲག་
ཏུ་གསོ་སྦྱོང་དང་དགག་དབྱེར་དགེ་འདུན་ཐམས་ཅད་འདུས་པས་དེ་
ལ་འདུན་པ་རྣམས་དགའ་བར་འགྱུར་བ་དང་། མཚམས་པོ་ཆེ་དེར་
ཆོས་གོས་དང་མི་འབྲལ་བའི་གནང་བ་ཐོབ་ན་འབྲལ་བ་སྤང་སླ་བ་
དང་། དབྱར་རལ་ཀྱང་སྤང་སླ་བ་དང་། གནས་གཞན་དུ་དབྱར་
གནས་པར་ཁས་བླང་བ་ལ་ཡང་སྲ་བརྐྱང་གི་ཕན་ཡོན་འབྱུང་བ་སྟེ་
བཞིའོ། །མཚམས་པོ་ཆེ་དེར་ཕྱོགས་ཕྱོགས་སུ་དཔག་ཚད་ཕྱེད་དང་



༄༅། །རྗེ་ལྷ་མོའི་བློ་བཟང་ཚུལ་ཁྲིམས་རྒྱ་མཚོའི་འདུལ་བ། 475
གསུམ་དེ་ལྡན་པ་དང་། ཕྱོགས་བཞིར་མཚན་མ་བརྟན་པོ་དང་ལྡན་
པ། ཆུ་སོགས་མཚམས་གཞན་མིན་པ་དང་། སོགས་སྒྲས་སྔར་
མཚམས་བཅད་པ་དང་མ་འབྲེལ་བ་དང༌། གཞན་གྱིས་མཚམས་
བཅད་པའི་ཆེད་དུ་མཚན་མ་བརྟན་པོ་བཙུགས་པ་མིན་པ་སྟེ་ཁྱད་
ཆོས་ལྔ་ལྡན་ཡིན་ལ། མཚམས་པོ་ཆེ་དེའི་འཇིག་རྒྱུ་ནི། གནས་
དེར་དགེ་སློང་མེད་པར་སྐྱ་རེངས་ཤར་བ་དང་། མཚམས་དེར་དགེ་
སློང་གནས་ཚད་བབས་པའམ། ཤི་བ་དང་། བཅས་པའི་ལས་
དང་བོ་བ་དང༌། སྨྱོ་བ་སོགས་དང་། མཚན་གཉིས་བྱུང་བ་སོགས་
རྟེན་ཞིང་མིན་པར་གྱུར་པ་དང་། མཚན་མ་བརྟན་པོ་ཞིག་པ་དང་།
ཆུ་སོགས་མཚམས་གཞན་བྱུང་བ་ཞིང་གནས་མིན་པར་གྱུར་པ་དང་།
ཆོ་གས་གཞིག་པའོ། །བཅས་པའི་ལས་དང་བོ་བ་ཞིང་མིན་པ་ཡིན་
ཀྱང་འཇིག་རྒྱུ་མིན་ནོ། །དེའི་དང་བོ་གཉིས་དང་གནས་ཞིང་མིན་
པར་གྱུར་ཏེ་སྐྱབས་ཀྱི་བློ་མི་འབྱུང་བ་ནི་གནས་ལ་བློ་མཐུན་གྱི་འཇིག་
རྒྱུའོ། །ལུང་དང་རྩ་བ་དང་ཀརྨ་ཤཱ་ཏམ་སོགས་ལས་ཚིག་གཅིག་གིས་
མཚམས་གཉིས་གཅིག་ཆར་དགྲོལ་བ་དང་བཅད་དུ་རུང་ངོ༌། །ཞེས་
བཅད་གྲོལ་ཚིག་གཅིག་གིས་རུང་བར་གསུངས་པ་ནི་ལས་བྱེད་པ་འམ་
ཆོ་ག་གཅིག་གིས་དཀྱུས་གཅིག་ལ་མཚམས་པོ་ཆེ་དང་དཀྱིལ་འཁོར་བ་
གཅིག་ཆར་བཅད་པ་དང་། གཅིག་ཆར་དགྲོལ་བ་བྱ་རུང་བ་ལ་
དགོངས་ ཀྱི་ བཅད་ དགྲོལ་ གཉིས་ ཀ་ ཚིག་ གཅིག་ གིས་ མི་ རུང༌ སྟེ།
དགྲོལ་བའི་ལས་གསོལ་བཞི་དང་། བཅད་པའི་ལས་གསོལ་གཉིས་



478 ༄༅ ། །གནའ་དཔེ་གཅེས་བསྡུས་དཔེ་ཚོགས།
ཀྱི་ལས་ཡིན་པའི་ཕྱིར་རོ། ། རྩ་བའི་དོན་ཚིག་གཅིག་གིས་མཚམས་
གཉིས་གཅིག་ཅར་བཅད་དུ་རུང་བ་དང་ཚིག་གཅིག་གིས་མཚམས་
གཅིག་ཅར་དགྲོལ་དུ་རུང་བའི་དོན་ཡིན་པར་མཚོ་མཆན་སོགས་སུ་
གསལ་ལོ། ། ལས་དེ་ཇི་ལྟར་བྱེད་ཚུལ་ ཤཱ་ཏམ་ལས། མཚམས་་་་་
གཉིས་ཀར་དགེ་འདུན་བཀོད་དེ་དགེ་སློང་ལས་བྱེད་པས་མཚམས་
གཉིས་ཀ་ཤིང་ངམ། དབྱུག་པའམ། སེག་གམ། རེ་ལྡེས་མནན་
ནས་གསོལ་བ་བྱས་ཏེ་ལས་བྱའོ། །ཞེས་པ་ལྟར་རོ། །དཀྱིལ་འཁོར་བ་
གཅོད་ཚུལ་ནི། སྔར་བཅད་པའི་མཚམས་པོ་ཆེ་དགྲོལ་ནས་དཀྱིལ་
འཁོར་བ་གཅོད་དགོས་ལ། དེ་རྗེས་སླར་མཚམས་པོ་ཆེ་གཅོད་་་
དོ། །དེ་ལྟར་ན་མཚམས་ཁོངས་ཀྱི་དཀྱིལ་འཁོར་བ་དང་མཚམས་པོ་
ཆེ་ གཉིས་ མཚམས་ ཐ་ དད་ དུ་ གསུངས་ པ་ དང༌ མི་ འགལ་ ལམ།
དཀྱིལ་འཁོར་བ་བཅད་རྗེས་སླར་ཡང་མཚམས་པོ་ཆེ་གཅོད་རུང་ན་དེ་
ལ་དགེ་འདུན་ཐམས་ཅད་འདུ་མི་དགོས་སམ་ཞེ་ན། དེ་ཐོག་མར་
གཅོད་པ་ལས་མི་དགོས་སམ་དཔྱད། ལས་ཀྱིས་མཚམས་མ་བཅད་
པའི་གནས་སུ་ཚིག་མཚམས་གཙོ་ཡང་ཁྱབ་པ་མ་ངེས་ཏེ། བཀྲ་ཤིས་
འཁྱིལ་ལྟ་བུར་དབྱར་ནང་གི་གསོ་སྦྱོང་སོགས་ལ་དབྱར་ ཐོ་ནས་་་་
མཚམས་འཛིན་དགོས་པའི་ཕྱིར་ཏེ། དེའི་ཚེ་ཉེ་འཁོར་འདོམ་གང་
ཚུན་ནས་མཚམས་མི་འཛིན་པའི་ཕྱིར་ཏེ། དེའི་ཕྱི་རོལ་ནས་འདུན་
པ་འབུལ་རྒྱུ་ཡོད་པའི་ཕྱིར། ཁྱབ་སྟེ། རྩ་བར། མཚམས་ཀྱི་ཕྱི་
རོལ་ན་གནས་པས་དེ་དབུལ་བ་དང་དབུལ་དུ་གཞུག་པར་མི་བྱའོ། །



༄༅། །རྗེ་ལྷ་མོའི་བློ་བཟང་ཚུལ་ཁྲིམས་རྒྱ་མཚོའི་འདུལ་བ།
477
ཞེས་དང༌། · མཚམས་གཞན་ན་གནས་པ་ནི་གང་གི་ཡང་ཡན་ལག་
མ་ཡིན་ནོ། །ཞེས་གསུངས་པའི་ཕྱིར་དང་། དེ་ལ་ཁྱད་པར་བརྒྱུད་
ཚང་ དགོས་ པའི་ ཕྱིར། དེས་ན་དབྱར་ ནང་ གི་ གསོ་ སྦྱོང་ དང་།
དགག་དབྱེ་ལ་ཁ་སྐོང་བར་འོས་པ་གཅིག་ཀྱང་ལུས་སམ། ། འདུན་
པས་མ་འདུས་པར་དགེ་འདུན་གྱིས་ཤེས་ན་ལས་མི་འཆགས་ཏེ། རྩ་
བར། མི་མཐུན་པས་མི་བྱའོ། །ཞེས་སོ། །དེས་ན་དབྱར་ནང་དུ་
གསོ་སྦྱོང་གང་ཡོད་ལ་ཕྱོགས་བཞིའི་དབྱར་ཐོ་ཚུན་གྱི་ཁ་བསྐང་བར་
འོས་པ་དབྱར་ཚུལ་དུ་ཞུགས་མ་ཞུགས་ཐམས་ཅད་འདུ་དགོས་པ་ནི་
དབྱར་ཐོ་ནས་བློས་མཚམས་བཟུང་བས་སོ། །དེ་ལྟར་ན་དབྱར་ནང་
དུ་བསྙེན་རྫོགས་ཀྱི་ལས་བྱེད་པ་ལ་དཀྱིལ་འཁོར་བ་བཅད་པ་དང་ཆ་
འདྲ་བར་བློས་རྩིག་མཚམས་བཟུང་བས་ཆོག་གམ་དཔྱད། བུ་སྟོན་
ལས་ཊཱིཀ་ཆེན་མོར། མཚམས་པོ་ཆེ་དེའི་ནང་ན་གྲོང་དང་གྲོང་ཁྱེར་
དང༌། ཉེ་འཁོར་གང་དག་ཡོད་པ་དེ་དག་ཐམས་ཅད་མཚམས་ཀྱི་
ཁོངས་སུ་མི་བརྩི་བར་ཁོལ་དུ་དབྱུང་བར་བྱའོ། །ཞེས་དང༌། ཕྱིས་
བརྩིགས་ན་ཡང་མཚམས་སུ་མ་གཏོགས་ པར་འགྱུར་རོ། ། ཞེས་་་་་
གསུངས་ཤིང༌། དེ་བཞིན་དུ་དགེ་སློང་མའི་དབྱར་ཁང་དང་མུ་་
སྟེགས་ བྱེད་ ཀྱི་ གནས་ སོགས་ བདག་ པོའི་ མཚམས་ གཞན་ དང༌།
ཁྲོན་པ་དང་། རྫིང་བུ་དང༌། དེ་དག་གི་ནང་ན་གནས་པ་སོགས་
དངོས་པོའི་མཚམས་གཞན་དུ་གསུངས་ཤིང་དབྱར་ཁང་ནས་འདུན་
པ་འབུལ་རྒྱུ་ཡོད་པས་ཆོ་གས་ མཚམས་གཞན་ཡིན་ཀྱང་སྤྱིར་མིན་



478 ༄༅། །གནའ་དཔེ་གཅེས་བསྡུས་དཔེ་ཚོགས།
ནོ། །རིན་འཕྲེང་ལས། ཆུ་ཆད་ན་སྔ་མ་བཞིན་དུ་མཚམས་ཉིད་དུ་
འགྱུར་རོ། །བཅད་པ་ཞིག་ཀྱང་སླར་གཅོད་མི་དགོས། ཞེས་དང་།
མཚོ་མཆན་ལས། སྦྱོར་བ་བཏང་བ་མ་བྱས་ན་ནི་ཞག་བདུན་ཚུན་
ཆད་དུ་ཕྱིར་བཅོས་ཟིན་པར་བྱས་ན་ཡང་རྗེས་སུ་འཇུག་པར་འགྱུར་
རོ། །ཞེས་གསུངས་སོ། །མཚོ་ཊཱིཀ་དང་མཆན་སོགས་ལས། གསོ་
སྦྱོང་ལ་སོགས་པའི་ལས་ལ་གཙུག་ལག་ཁང་གི་རྩིག་པ་མཚམས་ཡིན་
ཏེ་གཙུག་ལག་ཁང་གི་ལྕགས་རི་ལྟ་བུ་ཚིག་པ་ཚུན་ཆད་ན་གནས་པའི་
དགེ་སློང་རྣམས་གསོ་སྦྱོང་ལ་སོགས་པའི་ལས་ལ་འདུ་དགོས་སོ། །
ལས་ལ་ནི་ཞེས་པས་འབྲལ་སྤང་ལ་རྩིག་པའི་ཕྱི་རོལ་ཉེ་འཁོར་ཡང་
མཚམས་ཀྱི་ཁོངས་སུ་གཏོགས་ལ་དེ་བསལ་བའི་ཕྱིར་ཞེས་ཊཱིཀྐ་ལས་
སོ། ། དཱ་བ་མེད་ཟ་བའི་ཁང་བའི་ཝ་ཁ་ནས་ཆུ་འཛག་པ་གང་དུ་
འབབ་པ་ཚུན་ཆད་དང༌། གྲོང་ལ་འབྲལ་བའི་སྐབས་ཀྱི་ཉེ་འཁོར་
གྱི་མཐའ་ཚུན་ཆད་དང་། ཐང་སྟོང་ལྟ་བུར་ཕྱོགས་ཕྱོགས་སུ་རྒྱང་
གྲགས་ཀྱི་མཐའ་ཚུན་ཆད་མཚམས་སུ་གསུངས་པ་ནི་བློས་མ་བཅད་
པའི་དབང་དུ་བྱས་སོ། ། མཚམས་པོ་ཆེའི་ནང་གི་དཀྱིལ་འཁོར་པ་
འཇིགས་པའི་རྒྱུ་ནི་མཚམས་པོ་ཆེ་དང་འདྲ་ཡང་དཀྱིལ་འཁོར་བ་རང་
གི་ནང་ལ་དགེ་སློང་མེད་པས་མི་འཇིག་གོ། གཎྜིའི་རྒྱུ་ནི་མཚོ་ཊཱིཀ་ལས།
ཙན་དན་དང༌། རྒྱ་ཤུག་དང་། སྟག་པ་དང་། སྟར་ག་དང་།
འོམ་བུ་དང༌། སེང་ལྡེང་དང༌། འོད་མ་དང༌། ཙནྡན་དམར་བོ་
སྟེ་བརྒྱད་དང་། དེའི་སྟེང་དུ་རྒྱ་གར་ན་ཡོད་པའི་ཤིང་བདུན་དང་



。
。
。o༡ t
༠
༠
。
。
1 ༠
༄༅། །རྗེ་ལྷ་མོའི་བློ་བཟང་ཚུལ་ཁྲིམས་རྒྱ་མཚོའི་འདུལ་བ། 479
བཅོ་ལྔ་ཞེས་པ་ལྟར་ལ། བྱ་བ་བསྡུས་པ་ནས་བཤད་པའི་གཎྜིའི་
ཚད་ནི། གཎྜི་ཆེ་བའི་ཆེ་བ་སྲིད་དུ་སོར་བརྒྱ་དང་ཉི་ཤུ་ཞེང་དུ་ཉེར་
བཞི་འོ། །བདེན་པའི་རྣམ་པ་བཅུ་དྲུག་མཚོན་བྱེད་ངོས་སུ་སོར་བཅུ་
དྲུག ཆེན་པོའི་ཆུང་དུ་སྲིད་དུ་སྦྱོར་བའི་ལམ་བརྒྱ་དང་བཅུ་ལྟར་སོར་
བརྒྱ་དང་བཅུ་འོ། །སྦྱོར་ལམ་བརྒྱ་དང་བཅུ་གཞུང་གཞན་དུ་མེད་
ཀྱང་མཛོད་ལས་བཟོད་འབྲིང་གི་ཡེ་ཤེས་བརྒྱ་དང་བཅུ་དགུ་གསུངས་
པ་རགས་རྩིས་བྱས་ནས་བཅུ་ཚན་བགྲང་བ་ཡིན་ནམ་དཔྱད། ཞིང་
དུ་སོར་སེམས་བསྐྱེད་ཉེར་གཉིས་ཀྱི་གྲངས་དང་། ངོས་ལ་སོར་རྟེན་
འབྲེལ་བཅུ་གཉིས་ཀྱི་གྲངས་དང་ལྡན་པའོ། །འབྲིང་བོ་ཕྲ་རྒྱས་གོ་
བརྒྱད་ཀྱི་གཉེན་པོར་སྒོམ་པའི་ལམ་གོ་བརྒྱུད་ལྟར་སྲིད་དུ་སོར་གོ་
བརྒྱད་དང་། ཞེང་དུ་སྟོང་ཉིད་ཉི་ཤུའི་གྲངས་དང་ངོས་སུ་སོར་
རྣམ་ཐར་གྱི་གྲངས་སོ། ། ཆུང་ངུའི་མཐའ་སྐོར་དུ་སོར་བཅོ་བརྒྱད་
དང་། སྲིད་དུ་སོར་བརྒྱུ ད་ཅུ་རྩ་བཞིའོ། །གཎྜིའི་མདོ་ལས་་་་
གསུངས་ཚུལ་ཆུང་ཚད་སྲིད་དུ་སོར་གྱུ་བཞི། མཐའ་སྐོར་དུ་ཉེར་
བཞི་ཡོད་པ་རྩེ་མོ་སྦལ་བའི་མགོ་ལྟ་བུ་དང་། མཐའ་དཔྱོད་ལས།
རྡུང་བྱེད་ཤིང་དེ་ཉིད་ལས་གྲུབ་པ་ཡུ་བ་སོར་བཅུ་གཉིས་མི་ཐེ་བའི་
ཞེས་པ་ལྟར་རྡུང་བྱེད་དང་ཡུ་བ་རེ་རེ་ལ་སོར་བཅུ་གཉིས་རེ་སྟེ་ཉེར་
བཞི་བ། རྩེ་མོ་ནེའུ་ལེའི་མགོ་ལྟ་བུ། མཚོ་ཊཱིཀ་ལས་སྲིད་དུ་སོར་
བཅུ་གཉིས་ཞེས་པ་ཡང་ཡུ་བ་མི་ཐེ་བའི་དབང་དུ་བྱས་སོ། །ཡང་མཚོ་
ཊཱིཀ་ལས། ཟུར་གཉིས་བཅུམ་ཞིང་བཞོག་པ་ལ་སོར་བརྒྱད་བརྒྱད་
。



480
༄༅། །གནའ་དཔེ་གཅེས་བསྡུས་དཔེ་ཚོགས།
ཅེས་པ་ཡི་གེ་མ་དག་གམ་དཔྱད་དེ། ཟུར་བཞི་བཅུམ་ཞིང་བཞོག་
པ་ སོར་དོ་ དོ་ སྟེ་ བརྒྱད་ ཡིན་ པས་ སོ། ། ཉིད་ ཀྱི་ རྣམ་ བཤད་ལས།
མཁར་གསིལ་ཉིད་གཎྜི་ཆུང་ངུར་བརྗོད་དོ། ། ཞེས་གསུངས་པས་སྤོང་
བའི་གཎྜི་ཆུང་ངུ་ནི་མཁར་གསིལ་ཡིན་ནོ་ཞེ་ན་མིན་ཏེ། དེའི་ཚད་
སོར་བཅུ་གཉིས་སམ་ཉེར་བཞིར་བྱ་བ་བསྡུས་པ་ལས་གསུངས་པའི་
ཕྱིར་དང་། གཞི་འགྲེལ་ལས་མཁར་གསིལ་དེ་ཡི་དོང་དུ་གསུངས་
པའི་ཕྱིར། གཎྜི་བརྡུང་ཚེ་དང་བོར་ཕྱག་འཚལ་བ་སོགས་བྱས་ནས་
ཀུན་གྱིས་ཐོས་པའི་ཁང་སྟེང་སོགས་མཐོ་ས་ནས་ལུང་རིགས་གཏེར་
མཛོད་ལས་བསམ་གཏན་ལ་མཉམ་པར་བཞག་པ་སོགས་ལ་གནོད་པ་
སྤང་བའི་ཕྱིར་ཤངས་ཚ་ལན་གསུམ་བྱེད་ཅེས་པ་ལྟར་བྱས་ནས་ལུང་
རིགས་གཏེར་མཛོད་ལས་གཅིག་ནས་བཅོ་བརྒྱད་ཀྱི་བར་ཇེ་ཆེ་དང་།
བཅུ་དགུ་ནས་སོ་དྲུག་གི་བར་ཇེ་ཆུང་དུ་ཞེས་པ་ལྟར་མཐའ་དཔྱོད་
ལས། གཅིག་ནས་བཅོ་བརྒྱུད་བར་ཇེ་ཆེ་དང་བཅོ་བརྒྱད་ནས་་་
གཅིག་གི་བར་ཇེ་ཆུང་དུ་བཏང་སྟེ་སོ་དྲུག་བརྡུང་བ་སོགས་ཉ་གང་བ་
ལྟར་བརྡུང་བའི་ཕྱིར། ཞེས་པ་ལྟར་བཅོ་བརྒྱད་འཕེལ་ཞིང་བཅོ་
བརྒྱད་ཕྲི་བ་ལ་རྒྱུད་གཅིག་ཏུ་བརྩི་འོ། ། མཚོ་ཊཱིཀ་ལས། བརྡུང་
ལུགས་ལ་ཉ་ལྟར་བརྡུད་བ་དང་། མདོ་ལས་བསྐྱེད་པའི་རིམ་པ་
ལྟར་བརྡུང་བ་དང་། གྲངས་ཀྱང་རྒྱུང་གཅིག་ལ་སུམ་ཅུ་རྩ་ལྔ་ཡོད་
དོ། ། ཞེས་གྲངས་རིན་འཕྲེང་དང་འདུལ་འཛིན་སོགས་དང་མཐུན་
ཞིང༌། ཉ་ལྟར་བརྡུང་ལུགས་སྔར་ལྟར་ལ། གཅིག་ནས་སོ་ལྔའི་



༄༅། །རྗེ་ལྷ་མོའི་བློ་བཟང་ཚུལ་ཁྲིམས་རྒྱ་མཚོའི་འདུལ་བ།
481 །
བར་ཇེ་ཆེར་བརྡུང་བ་བསྐྱེད་ ད་ལས་ཉ་གང་བ་ལྟར་བརྡུང་བའི་
ཕྱིར་ཏེ། དེ་ཉིད་ལས། དེ་འོག་གཙུག་ལག་ཁང་ཀུན་ཏུ། ། ཀླུ་
བདུན་ གྱིས་ནི་བརྒྱན་པ་ལྟར། ། བསྐྱེད་པའི་རིམ་གྱིས་བརྡུང་བར་
བྱ། ། ཞེས་ སོགས་དྲངས་ཞིང་བསྐྱེད་པའི་བརྡུང་ཚུལ་ཟུར་དུ་མ་་་་་
གསུངས་ པ་ ལྟར་ ན་ ཡར་ འཕེལ་ བ་ བསྐྱེད་ པའི་ བརྡུང་ ཚུལ་ དང་།
འཕེལ་འགྲིབ་གཉིས་ཀ་སྡོམ་པ་ཉ་གང་བའི་བརྡུང་ཚུལ་གཉིས་རྒྱུད་
གཅིག་ལ་ཚང་ཟེར་རམ་དཔྱད། བརྡུང་ཚུལ་ལྔ་ཡོད་དེ། ཆོས་ལ་
འདུ་བའི་ཆེད་དུ་རྒྱུད་གསུམ་དང་ཏོག་སྒྲ་ཆེན་པོ་གསུམ་བྱ་བ་དང༌།
ལས་ལ་འདུ་བའི་ཆེད་དུ་རྒྱུད་གཅིག་དང་ཏོག་གསུམ་དང་། ལུང་
ཁ་ཅིག་ལས་རྒྱུད་གསུམ་དང་ཏོག་གཉིས་ཀྱང་བཤད་པ་དང༌། ཤི་
བའི་རོ་དབྱུང་བའི་དོན་དུ་ཏོག་མེད་པའི་རྒྱུད་གཅིག་གམ་རྒྱུད་གཅིག་
དང་ཏོག་གཅིག་ཀྱང་བཤད་པ་དང་། སེར་པ་སོགས་གནོད་པ་ཞི་
བའི་ཆེད་ཇི་ཙམ་ཆོག་གི་བར་རིམ་པས་བརྡུང་བ་དང༌། དགེ་་་
འདུན་ཟས་ལ་འདུ་བའི་ཆེད་གཎྜི་ཆེ་ཆུང་གཉིས་ཀ་བརྡུང་བ་སྟེ་ལྔ་
ཡོད་པའི་ཕྱིར། བརྡུང་བ་པོ་རབ་བྱུང་སྡེ་ལྔ་དགེ་བསྙེན་གསོ་སྦྱོང་
ལ་གནས་པ་ཡན་ཆད་ཀྱིས་བརྡུང་རུང་བའི་ཕྱིར། གཎྜིའི་མདོ་ལས།
ཙནྡན་བིལ་པ་བ་ལ་ཤ། ཨ་ཤཱཏྟཱ་དང་ཙནྡན་དམར། རྒྱ་སྟར་ཏ་ལ་
ཀེང་ཤུ་ཀ། ཤིང་ཤ་བ་དང་ཏ་མ་ལ། ། ཨ་མྲ་སྟར་བུ་སྐྱུ་རུ་ར། །ཏིན་
ཏི་ས་ར་ཨ་ཤུ་ཀ། འདི་དག་ཐམས་ཅད་མེད་ན་ཡང་། །འོལ་སེལ་
ནི་འབད་དེ་བྱ། ། ཞེས་ སོགས་རྒྱུ་བཅུ་དྲུག་གོ། མཚམས་པོ་ཆེ་



482 ༄༅ ། །གནའ་དཔེ་བཅེས་བསྡུས་དཔེ་ཚོགས།
གཅོད་པའི་ལས་དང་སྔོན་ཆོག་སོགས་མ་གཏོགས་ད་ལྟའི་ལས་ཀུན་ལ་
འདུན་པ་ལ་འབུལ་དགོས་པའོ། ། ག སོ་སྦྱོང་ལ་ཡོང ས་ད ག་དང་
དགག་དབྱེར་དགག་དབྱེ་དག་ཀྱང་འབུལ་དགོས་པར་ཀརྨ་ཤཱ་ཏམ་
ལས་སོ། །འདུན་པ་ཡོངས་དག་གཉིས་ཀ་སྔགས་གཅིག་གམ་སོ་སོ་
བས་ཀྱང་འབུལ་རུང་ཞིང་། ཁ་ ཅིག་ཡོངས་དག་རྐྱང་བས་ཀྱང་
འདུན་པ་ཕུལ་བའི་དགོས་པ་འགྲུབ་པར་འདོད་པ་མི་འཐད་དེ། །དེ་
གཉིས་ཅིག་ཤོས་ཡོངས་དག་ཕུལ་པས་རང་གི་གསོ་སྦྱོང་མ་བྱས་པའི་
ཉེས་པ་དག་ཅིང་འདུན་པ་ཕུལ་པས་མ་འདུས་པའི་མི་མཐུན་པ་མི་
སྐྱེད་པས་དགེ་འདུན་གྱི་ལས་འཆག་གོ།འདུན་པ་ལེན་ཡུལ་ལ་མཚམས་
ནང་ན་གནས་པ། ལས་ཀྱི་ཁ་སྐོང་བར་འོས་པ། ལུས་སམ་འདུན་
པས་མ་འདུས་པ་དེར་དགེ་འདུན་གྱིས་ཤེས་སམ་འཕྲིགས་པ། སྨྱོས་
གནང་མ་ཐོབ་པ། ལས་དེའི་དངོས་ཀྱི་གྲངས་སྐོང་མིན་པ། ལ་
སོགས་པས་བསྡུས་པ་གང་ལ་མི་མཐུན་པའི་ལས་བྱེད་པ་མ་ཡིན་པ།
ན་བ་དང་དབང་མེད་པ་སོགས་དངོས་སུ་མི་འདུ་བའི་རྐྱེན་དང་ལྡན་
པ་སྟེ་བརྒྱད་ལྡན་ནོ། །དམིགས་བསལ་ཁ་སྐོང་དུ་མི་འོས་ཀྱང་བསླབ་
བྱིན་ལས་འདུན་པ་ལེན་རུང་བ་དང༌། བདག་པོའི་མཚམས་གཞན་
ནས་ཀྱང་ལེན་རུང་བ་གཙུག་ལག་ཁང་ན་གནས་པའི་དགེ་སློང་གིས།
དབྱར་ཁང་ན་གནས་པའི་དགེ་སློང་མའི་འདུན་པ་ལེན་རུང་བ་ལྟ་བུ་
ཞེས་མཚོ་ཊཱིཀ་ལས་སོ། ། ཡོངས་དག་ལེན་ཡུལ་ནི་ཁྱད་ཆོས་བརྒྱད་
ལྡན་དགོས་པ་ལས་གཞན་འདུན་པ་ལེན་ཡུལ་དང་འདྲ་ཞིང་། ཁ་



༄༅། །རྗེ་ལྷ་མོའི་བློ་བཟང་ཚུལ་ཁྲིམས་རྒྱ་མཚོའི་འདུལ་བ། 483
སྐོང་དུ་འོས་པའི་ཚབ་ཏུ་བསྙེན་རྫོགས་ཀྱི་སྡོམ་པ་གསོ་རུང་ཡན་ཆད་
དང་ལྡན་པ་སྦྱར་ཞིང་། འདུན་པས་མ་འདུས་པའི་ཚབ་ཏུ་ཡོངས་
དག་མ་ཕུལ་བ་ཞེས་སྦྱོར་རོ། །འདུན་པ་ཡོངས་དག་གང་གིས་ལེན་པ་
བོ་ལ་དགེ་སློང་ཆོས་དྲུག་གི་སྟེང་མཚམས་གཞན་མིན་པ་སྟེ་བདུན་
དང་ ལྡན་ པ། འ གྲོ་ བ་ བ ཞི་ དང་ བྲ ལ་ བ་ བཞི་ སྟེ་ བཅུ་ གཅིག
བླངས་པའི་ཆོ་ག་ཤེས་པ་སྟེ་ཆོས་བཅུ་གཉིས་དང་ལྡན་པའོ། །ལེན་
པའི་ཆོ་ག་ཉེར་ལྔ་ནི། འདུན་རྐྱང་གཅིག་དང༌། གསོ་སྦྱོང་དང་།
དགག་དབྱེ་ཡི་ཡོངས་དག་རྐྱང་བ་གཉིས་དང་། འདུན་པ་དང་གསོ་
སྦྱོང་གི་ཡོངས་དག་གཉིས་ཚོགས་ གཅིག་དང༌། འདུན་པ་དང་་་་
དགག་དབྱེ་འབུལ་བ་གཉིས་ཚོགས་གཅིག་སྟེ་གཉིས་ཚོགས་གཉིས་
དང་ལྔ་བོར་གནས་བརྟན་གྱིས་དེ་ལྔ་ལེ ན་པ་བོ་གཏོང་བ་ལྔ་དང་།
ལེན་པ་བོ་ལྔ་བོ་ལེན་ཡུལ་དེའི་དྲུང་དུ་སོང་ནས་ལེན་རྒྱུའི་འདུན་རྐྱང་
སོགས་དེ་དང་དེ་འབུལ་ལན་ཞེས་དྲི་བ་ལྔ་དང་། དེ་ནས་ལེན་ཡུལ་
དེས་བླང་བྱ་ལྔ་བོ་འབུལ་བ་ལྔ་དང༌། དེ་ནས་ཕྱིར་ལས་ཀྱི་གནས་སུ་
འོངས་ནས་གནས་བརྟན་གྱིས་འདུན་རྐྱང་སོགས་ལྔ་བོ་བླངས་སམ་
ཞེས་དྲི་བ་ལྔ་དང༌། དེ་ལྔ་ལེན་པ་བོས་དགེ་འདུན་གྱི་དབུས་སུ་
བརྗོད་པ་ལྔ་སྟེ་དེ་ལྟར་ལྔ་ལྔར་ཕྱེ་བས་ཆོ་ག་ཉེར་ལྔའོ། །འདུན་པ་
ཡོངས་དག་གི་འཇིག་རྒྱུ་ནི། ཞག་ལོན་པ་དང་། ཡུལ་རྟེན་གཉིས་
ཀ་མཚམས་གཞན་དུ་སོང་བ་དང་། དགེ་འདུན་གྱི་ནང་དུ་མ་ཕྱིན་
པར་ཡུལ་རྟེན་ ཅི་རིགས་བབས་ཤིང་མཚན་གཉིས་བྱུང་བ་སོགས་་་་



484 ༄༅ །གནའ་དཔེ་གཅེས་བསྡུས་དཔེ་ཚོགས།
སོ། །དམིགས་བསལ་ལྔ་ལས་ཡུལ་གྱི་དམིགས་བསལ་མཚམས་པོ་ཆེའི་
ནང་ཁོངས་ཀྱི་དཀྱིལ་འཁོར་བ་བཅད་པར་གསོ་སྦྱོང་བྱ་རུང་བ་དང་།
རྟེན་གྱི་དམིགས་བསལ་ཁ་སྐོང་གི་ཆོས་དང་མི་ལྡན་ཡང་བསླབ་བྱིན་
འབའ་ཞིག་ཀྱང་བྱ་རུང་བ་དང༌། སྤྱོད་ལམ་གྱི་དམིགས་བསལ་་
མགྲོན་པོ་མི་སྡོད་ན་འགྲོ་བཞིན་དུ་གསོ་སྦྱོང་བྱ་བ་དང༌། ཆོ་གའི་
དམིགས་བསལ་ལ་བཞི་སྟེ་ཡོངས་དག་འབུལ་བ་དང༌། བཞིར་མ་
ཚང་ན་བྱིན་གྱིས་བརླབས་པར་བྱ་བ་དང་། ཆོམ་རྐུན་སོགས་ཀྱི་
འཇིགས་པ་ཆེ་སར་སོ་ཐར་གྱི་མདོ་བཏོན་ཏེ་སྒྲ་ཆེར་བྱ་བ་མགྲོན་པོ་
དག་མི་འདོད་ན་གླེང་གཞིའང་མི་འདོན་པར་གསོལ་བའི་ལས་བྱས་
ནས་སྡིག་པ་ཅི་ཡང་མི་བྱ་སྟེ། །ཞེས་སོགས་ཚིགས་བཅད་ཙམ་འདོན་
པ་ནི་མདོར་བསྡུས་པའི་གསོ་སྦྱོང་བྱ་བ་དང༌། དགག་དབྱེ་སྟེ་་་
བཞིའོ། །དགག་དབྱེ་ནི་གསོ་སྦྱོང་མིན་ཡང་དེའི་དོད་ཐུབ་བོ། །དུས་
ཀྱི་དམིགས་བསལ་ནི། སྤྱིར་དུས་འབྲེལ་གྱི་གསོ་སྦྱོང་རང་གི་དུས་
ལས་འདས་ན་ལས་མི་ཆགས་ཀྱང་། བརྗོད་པ་སོགས་ཀྱི་དབང་གིས་
བཅུ་དྲུག་གི་ཉི་མ་ཤར་གྱི་བར་དུ་གསོ་སྦྱོང་བཅོ་ལྔ་བ་བྱས་ན་འཆགས་
ལ་ཉེས་བྱས་ཡོད་དེ། ཞུ་བ་ལས། དགེ་སློང་དེ་དག་གིས་གསོ་སྦྱོང་
ཡང་བྱས་མོད་ཀྱི་འདས་པ་དང་བཅས་པར་འགྱུར་རོ། །ཞེས་སོ། །
ནོར་བའི་དབང་གིས་གསོ་སྦྱོང་བཅོ་ལྔ་བ་ཚེས་བཅུ་དྲུག་གི་དུས་སུ་
བྱས་ཀྱང་གསོ་སྦྱོང་བཅོ་ལྔ་བ་ཡིན་ལ། དེ་བཞིན་དུ་ནོར་ནས་བཅུ་
བཞིར་བྱས་པ་ཡང་བཅོ་ལྔ་བ་ཡིན་ལ། བཅོ་ལྔའི་ཉིན་བྱས་ཀྱང་



༄༅། །རྗེ་ལྷ་མོའི་བློ་བཟང་ཚུལ་ཁྲིམས་རྒྱ་མཚོའི་འདུལ་བ།
485
བཀྲ་ཤིས་གསོ་སྦྱོང་ལ་སོགས་པ་གསོ་སྦྱོང་བཅོ་ལྔ་བ་མིན་ནོ། །འོན་
ཀྱང་བཀྲ་ཤིས་ཀྱི་གསོ་སྦྱོང་དང་གསོ་སྦྱོང་བཅོ་ལྔ་བ་གཉིས་ཀའི་ཕྱིར་
དུ་དེང་དགེ་འདུན་གྱི་བཀྲ་ཤིས་ཀྱི་གསོ་སྦྱོང་བཅོ་ལྔ་བ་ལགས་ཏེ་ཞེས་
པ་ལྟ་བུ་བརྗོད་ན་གཉིས་ཀ་བྱས་པའི་གོ་ཆོད་པ་ཡིན་ནོ། ། མདོ་ཡི་
འདོན་ མཚམས་ གླེང་ གཞི་ ཙམ་ དང་། ཕམ་ པ་ ཡན་ ཆད་ དང་།
ལྷག་མ་ཡན་ཆད་དང་། མ་ངེས་པ་ཡན་ཆད་དང་། ལྟུང་བྱེད་
མན་རིལ་གྱིས་འདོན་པ་སྟེ་རྒྱས་བསྡུས་ལྔ་རྩ་བར་གསལ་ལོ། །ཁོ་ན་རེ།
ད་ལྟའི་གསོ་སྦྱོང་ལ་ཡིད་གཉིས་ཟ་བ་དང་རྩོད་བཅས་ཀྱི་ལྟུང་བ་་
སོགས་བྱིན་རླབས་དང་དྲན་པ་ཕྱིར་བཅོས་མི་བྱེད་པ་མི་འཐད་པར་
ཐལ། དེ་དག་ཕྱིར་བཅོས་དང་བྱིན་རླབས་བྱེད་དགོས་པར་གཞུང་
ཀུན་མཐུན་པའི་ཕྱིར་ཞེ་ན། ཀུན་སློང་སྤྱི་ཞུགས་ཀྱིས་ཕྱིར་བཅོས་
དང་བྱིན་རླབས་བྱེད་པ་ཆོ་གའི་ཚིག་ལ་གསལ་བའི་ཕྱིར། གསོ་སྦྱོང་
ལ་འཇུག་ཚེ་བཤགས་བསྡམས་བརླབས་གསུམ་གྱིས་རྒྱུད་དག་པར་
བྱེད་དགོས་ལ། དེའི་ཚེ་ལྟུང་བ་ཐུན་མོང་མིན་པ་བྱིན་རླབས་ཀྱིས་
བྱིན་གྱིས་བརླབ་བྱའི་ལྟུང་བ་ལ་སྡེ་ལྔ་ཡོད་པ་ཚིག་དོན་གཉིས་ཀ་ལ་
གསལ་ཞིང་། དཔེར་ན་ ཕམ་ལྷག་གི་སྦོམ་པོ་ལ་བཤགས་ཡུལ་མ་
ཚང་བ་དང་། ལྷག་མ་དང་མའི་ལྕི་ཆོས་ལས་འདས་པ་ལ་མགུ་བ་མ་
སྤྱད་པ་དང་། སྤང་ལྟུང་ལ་ཞག་གི་ཆད་ལས་སྔོན་དུ་མ་སོང་བ་དང༌།
ཁབ་རལ་སོགས་བདུན་ལ་ཁབ་རལ་བཅགས་པ་དང་། ཤིང་བལ་
བསྡུས་པ་དང་། གཞན་རྣམས་ཀྱི་ཚད་ལྷག་པ་བཅད་པ་སོགས་སྔོན་



486 ༄༅། །གནའ་དཔེ་གཅེས་བསྡུས་དཔེ་ཚོགས།
དུ་མ་སོང་པ་དང་། སོར་བཤགས་མཚམས་ཁོངས་ཀྱི་དགེ་འདུན་
ཐམས་ཅད་ལ་མཐོལ་པ་སྔོན་དུ་མ་སོང་བ་དང་། བཤགས་ཡུལ་
མཚན་ཉིད་པ་དེར་མེད་པ་དང་། མ་ཚང་བ་དང༌། ཡུལ་དང་
ལྟུང་བ་མཐུན་པ་དང་། ལྟུང་བ་དང་དེ་ལས་ལྡང་ཐབས་སོགས་ལ་
རྩོད་པར་གྱུར་པ་དང་། དེ་དག་ལ་ངེས་པ་རྙེད་པ་ཉིད་མ་ཡིན་པ་
དང༌། ཡིད་གཉིས་སུ་གྱུར་པ་དང་བདུན་ལས་གང་ཡང་རུང་བ་ལ་
བྱེད་པར་མཚོ་ཊཱིཀ་ལས་གསུངས་པ་ལྟར་ཕམ་པ་དང་བསྡམ་བྱའི་ཉེས་
བྱས་ལས་གཞན་ལྟུང་བ་སྡེ་ལྔའི་བྱེ་བྲག་ཐམས་ཅད་ཡོད་པར་གསལ་
ཀྱང་། མཐའ་ དཔྱོད་ ལས། བྱིན་ གྱིས་ བརླབ་ འོས་ ཡོད་ དེ།
ལྷག་མ་དང་སྤང་ལྟུང་རྣམས་ཡིན་ལ། ལྟུང་བྱེད་འབའ་ཞིག་པ་ཡང་
ཐམས་ཅད་ལ་ཐུན་མོང་ཡིན་ན་བྱིན་གྱིས་བརླབ་འོས་ཡིན་ཀྱང་གཞན་
མ་ཡིན་ཏེ། ཞེས་པ་ཆད་ལས་མེད་པ་དང་རྩོད་བཅས་སོགས་མ་
ཡིན་པ་ལ་དགོངས་སམ་དཔྱད། ལྟུང་ཐུན་བྱིན་རླབས་ཀྱི་ཡུལ་ལ་
དགེ་འདུན་ཐམས་ཅད་ལ་ཐུན་མོང་དུ་བྱུང་བ་དང་། ཐམས་ཅད་
རྩོད་པར་གྱུར་པ་སོགས་ལྟུང་བ་སྡེ་ལྔ་ཐམས་ཅད་འཇོག་དགོས་སོ། །
གླེང་འབུམ་སོགས་ནས་གསུངས་པའི་སྦྱར་བ་མང་པོའི་འགྲེས་ཉིས་
བརྒྱ་དང་རེ་བདུན་ཡོད་པའི་བརྩི་ཚུལ་གཞན་དུ་གསལ་བས་མ་བྲིས།
བཞི་བ་ལ་རེག་ན་རིལ་གྱིས་སོ། །ཞེས་པ་སྡེ་ལྔའི་བཞི་བ་སོར་བཤགས་
མིན་གྱི། སོ་ཐར་ལས་ ཕམ་པ་ལྷག་མ་ངེས་པ་ལྟུང་བྱེད་ སོར་་་་་་
བཤགས་ཉེས་བྱས་ཏེ་སྡེ་ཚན་དྲུག་གི་བཞི་བ་ལ་བྱེད་པར་ཊཱིཀྐ་ལས་



༄༅། །རྗེ་ལྷ་མོའི་བློ་བཟང་ཚུལ་ཁྲིམས་རྒྱ་མཚོའི་འདུལ་བ། 487
སོ། ། གསོ་སྦྱོང་གི་དགོས་པ་ཚུལ་ཁྲིམས་དག་པ་དང་། ཆོས་དག་
པར་འགྱུར་བ་དང་། གསོ་སྦྱོང་མ་བྱས་པའི་ཉེས་པ་ཁེགས་པ་་་
གསུམ་ལས། ཆོས་དག་པ་དགག་དབྱེའི་དགོས་པ་གཙོ་བོ་ཡིན་ཀྱང་།
གསོ་སྦྱོང་དང་དགག་དབྱེ་དགོས་པ་གཅིག་པར་འོད་ལྡན་ལས་བཤད་
པས་གསོ་སྦྱོང་གི་དགོས་པ་ཡང་ཡིན་ལ་ཆོས་དག་པ་ཞེས་པ་ཉོན་་་
མོངས་པ་མངོན་གྱུར་དུ་རྒྱུ་བའི་ཆོས་དག་པར་འགྱུར་བ་སྟེ་ཞེས་མཚོ་
ཊིཀྐ་ལས་སོ། །ལྟུང་བ་བྱིན་གྱིས་བརླབ་པའི་དུས་ནི་མ་མོ་ལས། དྲོ་
ལ་བབ་ཀྱི་བར་བསྡད་དེ་བྱིན་གྱིས་བརླབ་ཅེས་གསུངས་ཀྱང་དྲོ་ལ་
བབ་པ་མཚོན་ཙམ་ཡིན་ཏེ། ཊཱིཀྐ་ལས། སྐྱ་རེངས་མ་ཤར་ཚུན་
ཆད་དུ་བསྡད་དེ་ཞེས་པས་སོ། །དེ་ཡང་མཚོན་ཙམ་ཡིན་ཏེ། མ་
རྣམ་གྱི་ཊཱིཀྐ་ལས། རྐྱེན་བྱུང་ན་ཉི་མ་འཆར་ཁའི་གསོ་སྦྱོང་མ་བྱས་
པའི་ཁ་ན་མ་ཐོ་བ་འདིར་འགྱུར་རོ། ། ཞེས་དང༌། མཚོ་ཊཱིཀ་ལས།
ཉི་མ་འཆར་ཁའི་སྔ་རོལ་ཏུ་བྱིན་གྱིས་བརླབས་པས་ཉེས་པ་ཁེགས་པ་
སྲིད་པ་ཁོ་ནའོ། །ཞེས་པས་སོ། །འོ་ན་འགྲེལ་ཆུང་ལས། སྐྱ་རེངས་
ཤར་གྱི་བར་ལ་བསྡད་ཅེས་བཤད་པ་ནི་སྐྱ་རེངས་ཀྱི་སྔ་རོལ་ཏུ་བསྡད་
པ་སྟེ་སྐྱ་རེངས་ཤར་ཟིན་ནས་བྱིན་གྱིས་བརླབས་ཀྱང་མི་ཕན་ནོ་ཞེས་
པ་ཅི་ཞེ་ན། རྐྱེན་མ་བྱུང་བའི་དབང་དུ་བྱས་པའོ། །འདུ་བ་མཐུན་
པ་དང་མི་མཐུན་པའི་དོན་དང་མཚམས་པོ་ཆེར་མི་འབྲལ་བའི་གནང་
བ་སྦྱིན་ཚུལ་དང་། གནས་ལ་བློ་མཐུན་འཇིག་པའི་རྒྱ་སོགས་གཞན་
རྣམས་རྩ་བ་དང་མཚོ་ཊཱིཀ་སོགས་སུ་གསལ་ལོ། །



488
༄༅། །གནའ་དཔེ་གཅེས་བསྡུས་དཔེ་ཚོགས།
གཉིས་པ་དབྱར་གྱི་གླེང་ག ཞི་ནི། དགེ་སློང་འགའ་ཞིག་
ལྗོངས་རྒྱུ་ཚེ་མུ་སྟེགས་བྱེད་ཁ་ཅིག་གིས་མགོ་རེག་འདི་དག་དབྱར་
སྲོག་ཆགས་མང་བའི་དུས་སུ་དེ་གསོད་པ་ལས་མ་ལོག་ཅིང་། བྱིའུ་
ཁུག་རྟ་ཡང་དབྱར་ཟླ་གསུམ་དུ་ཚང་གི་ནང་ན་ཞུམ་ཞུམ་པོར་གནས་
ན། མགོ་རེག་འདི་དག་གིས་དབྱར་གནས་པར་ཁས་ལེན་ཙམ་ཡང་
མི་ཤེས་ཞེས་འཕྱ་བ་སྤོང་ཕྱིར་དབྱར་གནས་པར་ཁས་བླང་བར་་་་
བྱའོ། །ཞེས་བཅས་པ་མཛད་དོ། །གནས་ཁྱད་ཆོས་དྲུག་ལྡན་དུ་གང་
གིས་ཁས་ལེན་པ་འདི་བའི་རབ་བྱུང་སྡེ་ལྔ་དང༌། ཇི་ལྟར་ལེན་ཚུལ་
ལ་སྦྱོར་དངོས་མཇུག་གསུམ་ལས། སྦྱོར་བ་ལ་གསུམ་སྟེ། ཞག་
བཅུའམ། ཟླ་བ་ཕྱེད་ན་གཙུག་ལག་ཁང་བྱི་དོར་བྱ་བ་སོགས་ཏེ་
གཞུང་དུ་ གསལ་ ལོ། ། གཉིས་ པ་ ཉི་ མ་ སྔ་ མ་ ལ་ ཇི་ ལྟར་ བྱ་ བ་ ནི།
ཚུལ་ཤིང་ཉེ་བར་བཞག་སྟེ་ཁྲིམས་སུ་བྱ་བ་བརྗོད་པ་དང་། སོགས་
སྒྲས་ཁས་བླང་བའི་ཕྱིར་གསོལ་བའི་ལས་བྱས་ཏེ་ཚུལ་ཤིང་འབྲིམ་པ་
དང་། དགེ་འདུན་ལ་གནས་དང་མལ་ཆ་བསྟབ་པ་དང་། གནས་
པར་ཞལ་གྱིས་བཞེས་པ་གོ་བར་བྱ་བ་སྟེ་སྦྱོར་བ་བཞིའོ། །དངོས་གཞི་
དགེ་སློང་ཆོས་བདུན་ལྡན་གྱི་དྲུང་དུ་ཚེས་བཅུ་དྲུག་གི་ནང་སྔ་བར་
ཕྱག་གམ་འདུད་པ་སྔོན་དུ་བཏང་ནས་ཁས་ལེན་ པའི་ སྔགས་ལན་
གསུམ་བརྗོད་ཅིང་། མཇུག་ཏུ་ཐབས་ལེགས་བྱ་བའོ། ། ད མིགས་
བསལ་ཆོ་གས་ཁས་ལེན་པ་མ་གྲུབ་ཀྱང་གནས་འདིར་ཟླ་བ་གསུམ་དུ་
གནས་པར་བྱའོ་སྙམ་དུ་ཡིད་ཀྱིས་དམ་བཅས་པས་ཀྱང་དབྱར་ཁས་



༄༅། །རྗེ་ལྷ་མོའི་བློ་བཟང་ཚུལ་ཁྲིམས་རྒྱ་མཚོའི་འདུལ་བ།
489
བླང་བའི་གོ་ཆོད་པར་འགྱུར་ལ། སྡོམ་པ་བླངས་ཀྱང་མ་སྐྱེས་པ་
དང༌། རབ་བྱུང་གི་སྡོམ་པ་རྒྱུད་ལ་མེད་ཀྱང་བར་མ་རབ་བྱུང་ལ་
གནས་པ་ཡིས་ཀྱང་ཁས་བླང་བར་བྱ་དགོས་སོ། །དངོས་ཀྱི་དགོས་པ་
དབྱར་ཁས་མ་བླངས་པའི་ཉེས་པ་སྤང་བ་དང་། བརྒྱུད་པའི་དགོས་
པ་སྲོག་ཆགས་ལ་གནོད་པ་སྤོང་བ་དང་། གཞན་དག་མདད་པ་
སྤོང་བ་དང༌། རང་གི་ལུས་སྲོག་ལ་གནོད་པ་སྤོང་བ། དོན་དང་
བྱ་བ་ཉུང་བར་འགྱུར་བ་དང་། ཤེས་རབ་གསུམ་འཕེལ་བ་དང་།
གནས་རལ་བ་དང་དྲུམས་པ་འཆོས་པ་དང་། དགག་དབྱེ་འབྱུང་བ་
དང་། སྲ་བརྐྱང་འབྱུང་བའི་དགོས་པ་བརྒྱད་དོ། ། འོན་ཀྱང་ཕྱི་
མའི་དབྱར་ཁས་བླངས་པ་ལ་སྲ་བརྐྱང་གི་ཕན་ཡོན་མི་འབྱུང་བས་
འདི་ གདིང་ བ་ མེད་ དོ། ། དབྱར་ཁས་བླང་བའི་དམ་ཚིག་དྲུག་ སྟེ།
འཁྲུག་ལོང་སྤོང་བ་དང༌། ཐོས་པ་ལ་བརྩོན་པ་དང༌། གནས་
འཆོས་པ་དང་། གནས་དེར་ཡུན་རིང་དུ་གནས་པ་སྟེ་ཞག་བཞི་
བཅུ་ལས་ལྷག་བྱིན་གྱིས་མི་རློབ་པ་དང་། དབྱར་རལ་བ་སྤངས་པ་
སྟེ་དེ་ལ་དངོས་དང༌། དབྱར་རལ་བའི་རྒྱུ་སྤངས་པ་གཉིས། ཕྱི་མ་
ལ་དབྱར་ནང་དུ་རྙེད་པ་བགོད་པ་དང༌། དེའི་ནང་དུ་ལྟུང་བ་གླེང་
དྲན་བྱེད་པ་དང་། ནན་ཏུར་གྱི་ལས་བྱེད་པ་དང་གསུམ་ཡོད་ལ།
དམ་ཚིག་དྲུག་པ་ནི། དམ་བཅའ་གནས་སུ་འབྲེལ་བར་བྱེད་པ་ཉིད་
དོ། །དེའི་དོན་ནི་དབྱར་ཁས་ལེན་ཚེ་གང་དུ་ཟླ་བ་གསུམ་གནས་པར་
དམ་བཅས་པ་དེར་དགག་དབྱེ་བར་དུ་གནས་པར་བྱེད་པའོ། ། དེ་



490 ༄༅ ། །གནའ་དཔེ་གཅེས་བསྡུས་དཔེ་ཚོགས།
ཡང་མཚམས་ནང་གཅིག་ཏུ་གཙུག་ལག་ཁང་གཉིས་ཡོད་པ་གསོ་སྦྱོང་
གཅིག་པའི་གནས་སུ་ཅིག་ཤོས་སུ་ཁས་བླངས་ནས་ཅིག་ཤོས་སུ་གནས་
པ་ལ་དམ་བཅའ་དང་གནས་སུ་མ་འབྲེལ་བའི་ཉེས་བྱས་དེ་འབྱུང་བ་
མེད་ལ། གསོ་སྦྱོང་ཐ་དད་ཅིང་རྙེད་པ་གཅིག་པའི་གནས་གཉིས་སུ་
ཉེས་བྱས་དེ་འབྱུང་བ་ཡོད་པའི་ཁྱད་པར་རྩ་བར་གསལ་ལོ། །དམ་
བཅས་པའི་གནས་དེར་གནས་པར་མི་བྱེད་པ་ཉེས་བྱས་སུ་གསུངས་
ཤིང་། རྩ་བར་གནས་པ་ནི་དཔེ་ཡིན་ནོ། །ཞེས་གསུངས་པའི་དོན་
སྔར་དམ་བཅས་ན་དབྱར་གནས་པ་དང་གནས་སུ་མི་འབྲེལ་བར་མི་
བྱའོ། །ཞེས་པ་དེ་དཔེ་ཙམ་ཡིན་གྱི། ཆོས་གོས་ལྷུང་བཟེད་བསོད་
སྙོམས་སྨན་དང་བཞི་ལ་ཚུལ་མཐུན་དུ་སྤྱོད་པར་དམ་བཅས་ནས་ཕྱིས་
དེ་ལས་འདས་ན་ཉེས་བྱས་སུ་འགྱུར་བར་འདིས་མཚོན་ནས་བསྟན་པ་
ཡིན་ནོ། ། འགྲེལ་ཆུང་ལས་ཆོས་གོས་སོགས་བཞི་བོ་དེ་དང་དེ་སྦྱིན་
པར་བསམ་ནས་དམ་བཅའ་དེ་ལས་འདས་པ་ལ་གསུངས་ལ། ཡང་
ན་ཕྱག་དར་ཁྲོད་སོགས་ཟས་གོས་གནས་མལ་སྨན་མཐའ་གཉིས་སུ་མ་
ལྟུང་བ་ལ་སྤྱོད་པར་དམ་བཅའ་བར་མཛད་ནས་དེ་ལས་འདས་པ་ལ་
སྦྱར་ཞིང་། མཚོ་མཆན་ལས། ཆོས་ལྡན་གྱི་དམ་བཅས་པ་ཐམས་
ཅད་ལ་ཡང་དེ་བཞིན་ནོ། །ཞེས་པ་ལྟར་རོ། །གནས་ཁང་བསྟབ་པའི་
ཡུལ་ཆོས་བརྒྱད་ལྡན་དང༌། མལ་ཆ་བསྟབ་པའི་ཡུལ་ཆོས་བཅུ་ལྡན་
ལ། གནས་ མལ་ ཆོས་ ལྔ་ ལྡན། དུས་ གང་ གི་ ཚེ་ བསྟབ་ པ་ ནི།
ལུང་སིལ་བུ་ལས། སྐར་མ་ ཤར་ཕན་ཆད་མལ་སྟན་མ་བསྒོ་ཞིག་



༄༅། །རྗེ་ལྷ་མོའི་བློ་བཟང་ཚུལ་ཁྲིམས་རྒྱ་མཚོའི་འདུལ་བ། 491
ཅེས་པ་ལྟར་ལ། ཇི་ལྟར་བསྟབ་པ་ནི། གནས་ཁང་སོ་སོའི་ལྡེ་མིག་
ཐོགས་ཏེ་མདུན་དུ་འདུག་ནས་རྣམས་ཀྱིས་གླེང་བྱེད་ཀྱི་གང་ཟག་ཤཱ་
རིའི་བུས་ནི་མ་གླེང་ཞིག་ཅེས་གང་ཟག་འཇོག་པའོ། །ཞེས་གསུངས་
སོ། ། ཞེས་གླེང་བ་བོ་ལ་བཤད་པ་དང་མཐུན་ནོ། །རིན་འཕྲེང་ལས།
གཞི་ལྟུང་བའམ་གང་ཟག་གང་ལ་རེག་པ་ལ་སོགས་པའི་ལྟུང་བ་གང་
ལས་འབྱུང་བའི་ཡུལ་ལམ། གཞི་དང་གང་ཟག་གཉིས་ཀ་བཞག་
ནས་ཀྱང་དགག་དབྱེ་བྱར་རུང་ངོ༌། །ཞེས་དང་། ཊཱིཀྐ་སྔར་དྲངས་
པ་ལྟར་ལྟུང་བ་འབྱུང་བའི་གཞི་ལ་སྦྱར་རོ། །ཕྱེད་ཚེས་སམ་ཡར་ངོ་
སྔོན་འགྲོའི་སྟོན་ཟླ་འབྲིང་དང་ཐ་མའི་ཉ་ལ་རིམ་བཞིན་དབྱར་སྔར་
ཕྱིའི་དགག་དབྱེ་འབྱུང་ཞིང༌། དེ་ཡང་ཧོར་ཟླ་དང་སྦྱར་ན་དགུ་
བའམ་བཅུ་བའི་བཅོ་ལྔ་ལའོ། ། སྐ བས་འ དི་ད ང་གོ ང་དུ་དབྱར་་
གནས་པར་ཁས་བླང་བའི་དུས་དབྱར་ཟླ་འབྲིང་བོའི་ཉ་ཡི་ཕྱི་དེ་ཉིན་
པར་བགྱིའོ། ། ཞེས་གསུངས་པ་དེ་ཧོར་ཟླ་བཅུ་གཅིག་པའི་ཡར་ངོའི་
ཚེས་གཅིག་ནས་འགོ་བཟུང་སྟེ་དགུན་དཔྱིད་དབྱར་སྟོན་གྱི་དུས་་་
བཞིར་རབ་འབྲིང་ཐ་མ་གསུམ་དུ་ཕྱེ་བའི་དབང་དུ་བྱས་པ་ཡིན་གྱི་
སྤྱིར་མིན་ཏེ། ཟླ་བ་ ཐམས་ཅད་མར་ངོ་སྔོན་འགྲོ་ཅན་ཡིན་པའི་
ཕྱིར་ཏེ། མཛོད་འགྲེལ་ལས་སངས་རྒྱས་པ་རྣམས་ཀྱི་མར་གྱི་ངོ་
སྔའོ། །ཞེས་གསུངས་པའི་ཕྱིར་དང༌། དུས་ཚིགས་ལ་ལྔར་ཕྱེ་བའི་
མར་ངོ་སྔོན་འགྲོའི་དབྱར་དེ་གྲོ་ཞུན་ཟླ་བའི་ཚེས་གཅིག་ནས་འཛིན་
པ་ཡིན་པའི་ཕྱིར་རོ། ། དབྱར་སྔ་མའི་དགག་དབྱེ་དེ་ཐ་སྐར་ཟླ་བའི་



492
༄༅། །གནའ་དཔེ་གཅེས་བསྡུས་དཔེ་ཚོགས།
མཇུག་གི་ཉ་ལ་འབྱུང་བའོ། ། བོད་དུ་འགྱུར་བའི་གཞི་འགྲེལ་དང་
ལུང་དང་རྩ་བར་རིམ་བཞིན་ཀུ་ཤ་དང་འཇག་མ་དང་དུར་བ་བྲིམ་
ཞེས་འབྱུང་བ་ནི་འགྱུར་ཁྱད་དོ། །རམ་པ་དུར་བའི་དོད་དུ་གསུངས་
སོ། །ཡུལ་གྱི་དམིགས་བསལ་ལ། ལྷག་མ་མན་ཆད་ཀྱི་ལྟུང་བ་འདི་
དང་འདི་ལྟ་བུ་མ་གླེང་ཞིག་ཅེས་གཞི་འཇོག་པ་དང་། སྔར་ལྟར་
གང་ཟག་འཇོག་པ་དང་། གཞི་དང་གང་ཟག་གཉིས་ཀ་འཇོག་པ་
གསུམ་གྱི་ཕྱི་མ་གཉིས་སོ། ། དུས་ཀྱི་དམིགས་བསལ་འཐབ་ཀྲོལ་ཅན་
འོང་བ་ ཐོས་སམ་དོགས་ན་དེ་མ་འོངས་པའི་སྔོན་དུ་དབྱར་ཁས་་་་
བླངས་ནས་གསོ་སྦྱོང་གཉིས་སོང་ཟིན་ནས་དགག་དབྱེ་བྱེད་པའི་དུས་
ལ་མ་བབས་ཀྱང་ཟླ་བ་ཕྱེད་པ་གསུམ་པ་ཡི་གསོ་སྦྱོང་གི་དུས་དང་སྦྱར་
ནས་གློ་བུར་དགག་དབྱེ་བྱ་ལ། རྐྱེན་གྱི་དབང་གིས་དེ་ཙམ་ལས་མ་
གྲུབ་ཀྱང་དབྱར་ཟླ་བ་གསུམ་གྱི་ཕྱེད་དུ་གནས་པས་དབྱར་གནས་པར་
བྱས་པའི་ཕན་ཡོན་འབྱུང་བར་རང་འགྲེལ་དང་རྒྱ་ཆེར་འགྲེལ་ལས་
གསུངས་ལ། དེ་ལས་ ཐུང་ན་དབྱར་གནས་པའི་གོ་མི་ཆོད་པས་
དབྱར་གནས་པ་དེ་ཡི་ཕན་ཡོན་དགག་དབྱེ་ག་ལ་འབྱུང༌། བྱེད་པ་
པོའི་དམིགས་བསལ་ནི་མེད་ན་གཞན་ལའོ། །ཞེས་སོ། །དངོས་པོའི་
དམིགས་བསལ་ནི། གཞི་འཇོག་པའོ། །ཡུལ་འཁྲུག་གི་དབང་གིས་
གནས་མི་ནུས་ན་ཚོགས་ཀྱི་དགག་དབྱེ་ཚེས་གྲངས་ངེས་པ་མེད་པར་
བྱ་རུང་བར་བཤད་དེ། དམག་འཁྲུག་གི་དབང་གིས་དུས་ལ་སྡོད་
དབང་མེད་པར་མ་ཟད་ཆོ་ག་རྒྱས་པ་གཞི་གསུམ་ཆོ་ག་དང་ཊིཀྐ་ལྟར་



༄༅། །རྗེ་ལྷ་མོའི་བློ་བཟང་ཚུལ་ཁྲིམས་རྒྱ་མཚོའི་འདུལ་བ། 493
དང་བསྡུས་པ་ལུང་གཞི་ལྟར། དགེ་སློང་དག་དང་ཕྲད་པ་ན། ཚེ་
དང་ ལྡན་ པ་ དག་དེང་ དགེ་ འདུན་ གྱི་དགག་དབྱེ་ ལགས་ མོད་ཀྱི།
གང་གི་ཚེ་དགེ་འདུན་མཐུན་པ་རྙེད་པ་དེའི་ཚེ་དགག་དབྱེ་བྱའོ། །
ཞེས་སྔགས་ལན་གསུམ་མམ་གཉིས་སམ་གཅིག་བརྗོད་ནས་འདོད་
པའམ། གཅིག་ཙམ་ཡང་བརྗོད་མི་ནུས་པ་འབྱུང་སྲིད་པའི་ཕྱིར་ན།
དེའི་ཚེ་ལག་བརྡའ་ཡིས་ཀྱང་ཚོགས་ཀྱི་དགག་དབྱེ་བྱ་བ་འགྲུབ་པར་
གསུངས་སོ། །གནས་ཀྱི་དམིགས་བསལ་གཞན་གྱི་དབྱར་གནས་སུ་
བྱིན་གྱིས་བརླབས་ཏེ་སོང་བ་ཞིག་གིས་གནས་དེའི་དགེ་སློང་དག་གིས་
དུས་ཀྱི་སྔར་དགག་དབྱེ་བྱེད་ཚེ་དེ་དག་དང་ལྷན་ཅིག་བྱེད་རུང་བ་རྩ་
བ་ལྟར་དང༌། དགག་དབྱེའི་གོང་དེར་འཐབ་ཀྲོལ་ཅན་འོངས་ཚེ་
དཀྱིལ་འཁོར་བ་བཅད་ནས་དགག་དབྱེ་བྱ་རུང་སྟེ། རྩ་བར། ། མ་
གྲུབ་ན་དཀྱིལ་འཁོར་བ་ལྔའམ་དྲུག་ཏུ་བློ་མཐུན་པར་བྱའོ། །ཞེས་
སོ། །ཆོ་གའི་དམིགས་བསལ་རྩ་བར། དེ་ཙམ་གྱིས་ནད་པ་ངལ་བ་
དང༌། གནས་མལ་ཕན་ཕུན་དུ་འགྱུར་བ་དང་། དུས་ལས་ཡོལ་བ་
དང༌། གནོད་པ་འབྱུང་ན་གཉིས་སོ། །དེ་ཙམ་གྱིས་ན་ཡང་ལན་
གཅིག་གོ། ཞེས་རྐྱེན་དབང་གིས་ཆོ་ག་ལན་གཉིས་སམ། ཐོགས་
ན་ལན་གཅིག་གིས་ཆོག་གོ། ཡོངས་དག་འབུལ་བ་དང་། དགག་
དབྱེ་བྱིན་གྱིས་རློབ་པ་ཡང་ཆོ་གའི་དམིགས་བསལ་ལོ། ། གོ་རིམ་ནི།
དང་བོར་དགེ་སློང་དང་། དེ་རྗེས་དགེ་ཚུལ་དང་། དེ་རྗེས་དགེ་
སློང་མ། དེ་རྗེས་དགེ་སློབ་མ་དང་། དེ་རྗེས་དགེ་ཚུལ་མ་རྣམས་



494 ༄༅། །གནའ་དཔེ་གཅེས་བསྡུས་དཔེ་ཚོགས།
ཀྱི་དགག་དབྱེ་བྱེད་དགོས་ཏེ། ལུང་གི་གོ་རིམ་དེ་ལྟར་མིན་ཀྱང་རྩ་
བར་དགེ་སློང་མའི་དགག་དབྱེའི་རྗེས་སུ་དགེ་ཚུལ་མའི་དེ་བྱེད་པར་
གསུངས་པ་དང༌། ཉིད་ཀྱི་རྣམ་བཤད་དང་ཊིཀྐ་ལས་རང་གི་ཕྱོགས་
མ་རྫོགས་པར་ཕྱོགས་གཞན་ལ་འཇུག་པ་མི་རིགས་པས་ཞེས་རང་
ཕྱོགས་མ་རྫོགས་པར་བུད་མེད་ཀྱི་དགག་དབྱེ་བྱེད་པ་མིན་པར་་་་
གསུངས་པའི་ཕྱིར། རྫས་ཀྱི་དགག་དབྱེ་བྱེད་པའི་དགོས་པ་ཊཱིཀྐ་
ལས། དགག་དབྱེ་བྱེད་པའི་དགེ་སློང་གི་དགེ་འདུན་ནི་དགེ་ལེགས་
ཀྱི་བསམ་པ་ཅན་ཡིན་པའི་ཕྱིར་དང༌། བྱམས་པའི་སེམས་དང་ལྡན་
པ་ཡིན་པའི་ཕྱིར་བསོད་ནམས་ཀྱི་ཞིང་ཆེས་ཁྱད་པར་འཕགས་པ་ཡིན་
པས་དེ་ལ་སྦྱིན་པ་བྱིན་ན་འབྲས་བུ་ཆེས་མང་བོར་འགྱུར་རོ། །ཞེས་
སོ། ། རྫས་ ཀྱི་ དགག་ དབྱེ་ དེ་ལས་ ལྟུང་ བའི་ དགག་ དབྱེ་ གཙོ་ སྟེ།
དེའི་ཚེ་ལྟུང་བ་གླེང་དྲན་གྱི་སྐབས་ཕྱེ་བས་ཉེས་པས་མི་གོས་པ་དང་།
སྔར་བྱུང་ལས་ལྡང་ཐབས་ལ་བརྩོན་པ་འབྱུང་ཞིང་དེ་ཉིད་ཆོས་དང་
ཚུལ་ཁྲིམས་དག་པའི་རྒྱུ་ཡིན་པས་དགག་དབྱེས་ཆོས་དང་ཚུལ་ཁྲིམས་
དག་པར་འགྱུར་ཚུལ་སྔར་ལྟར་རོ། །
ལྔ་བ་བདེ་བར་གནས་པའི་རྐྱེན་བསྟེན་པ་ལ། གོས་དང་།
སྨན་གཉིས། དང་བོ་གོས་ལ་གསུམ་ལས། དང་བོ་སྲ་བརྐྱང་་་་
འཆང་བར། རྩ་བར། སྲ་བརྐྱང་གདིང་བར་བྱའོ། །ཞེས་སོགས་
བྱུང༌། སྒྲ་བཤད་ནི། མཐའ་དབུས་གང་ནས་ཀྱང་མ་ཟད་པའམ།
མ་ ཞིག་ པའམ། མ་ ཟག་ པས་ ན་ རྩ་ བར་ སྲ་བའོ། ། ཞེས་ དང༌།



༄༅། །རྗེ་ལྷ་མོའི་བློ་བཟང་ཚུལ་ཁྲིམས་རྒྱ་མཚོའི་འདུལ་བ། 495
ཊཱིཀྐ་ལས། གཟེབ་ཀྱི་ཀློག་མའི་ནང་དུ་བརྐྱང་བ་ཞེས་བྱ་བའི་ཐ་
ཚིག་གོ། ཞེས་པས་གཟེབ་ཀྱི་སྤྲོག་མར་བརྐྱང་བས་ན་བརྐྱང་བ་ཞེས་
བཤད་དོ། ། འདྲ་ཆོས་གསུམ་གྱི་སྒོ་ནས་མིང་གཏན་པ་ཞེས་བཏགས་
པ་སྟེ་སྤང་ལེབ་སོགས་ཀྱི་གཏན་པ་དེའི་སྟེང་དུ་སྣམ་ཕྲན་དང་གླེགས་
བུ་སོགས་ཐ་དད་པ་མང་བོ་གོས་གཅིག་གི་ངོ་བོར་སྡུད་པ་བཞིན་ས་
བརྐྱང་འདིས་ཀྱང་ཆོས་གོས་མང་བོའི་བྱིན་རླབས་སྡུད་པར་བྱེད་ཅིང་།
ཆོས་གོས་མང་བོའི་བྱིན་རླབས་དེར་འདུས་པས་སོ། །དགེ་སློང་མང་
བོ་སྲ་ བརྐྱང་ ལ་ གཏོགས་ པའི་ ཚོགས་ པ་ གཅིག་ ཏུ་ སྡུད་ པ་ དང་།
གཏན་པས་ཆོས་གོས་མི་འཁུམས་པར་སྐྱོང་བར་བྱེད་པ་བཞིན་དུ་
འདིས་ཀྱང་དགེ་སློང་དག་འཆང་འབྲལ་སོགས་ཀྱི་ལྟུང་བ་འབྱུང་བས་
བག་འཁུམས་པ་མེད་པར་བག་སྐྱོང་བར་བྱེད་པའི་ཕྱིར་ན་གཏན་པ་
དང་འདྲ་བ་སྟེ་དེ་ལྟར་ཊིཀྐ་ལས་སོ། །གཏན་པས་ཆོས་གོས་ལ་ནི་ཁྱབ་
པ་ལྟར་སྲ་བརྐྱང་འདི་ཡི་ཕན་ཡོན་གྱིས་གདིང་བ་བོའི་དགེ་འདུན་
ཀུན་ལ་ཁྱབ་པའི་རྒྱུ་མཚན་གྱིས་ཀྱང་ཡིན་ནོ། །སྲ་བརྐྱང་གི་ཕན་ཡོན་
ནི། འཆང་བ་དང་། འབྲལ་བ་དང༌། འཇོག་པ་དང༌། ཡང་
ཡང་ཟ་བ་དང༌། འདུས་ཟ་དང་། གོས་སློང་བ་དང༌། མ་སྨྲས་
པར་གྲོང་དུ་འགྲོ་བ་ལ་ཉེས་པ་མེད་པ་བདུན་དང་། སྲ་བརྐྱང་གི་
རྙེད་པ་ཐུན་མོང་དུ་འགྱུར་བ་སྟེ་རྩ་བར་དངོས་སུ་བསྟན་པའི་ཕན་
ཡོན་བརྒྱད་དང་། རུང་བར་མ་བྱས་པའི་གོས་མང་བོ་འཆང་བ་དེ་
འཆང་འཇོག་གི་ཉེས་པ་མེད་པར་དངོས་སུ་བསྟན་ པའི་ཤུགས་ལ་



496
༄༅། །གནའ་དཔེ་གཅེས་བསྡུས་དཔེ་ཚོགས།
བསྟན་པ་དང་། སྣམ་སྦྱར་མེད་པར་ལྗོངས་རྒྱུ་ཞིང་འགྲོ་རུང་བ་
འབྲལ་བའི་ཉེས་པ་མེད་པར་དངོས་སུ་བསྟན་པའི་དོན་གྱིས་བསྡུས་
སོ། །འོ་ན་ལུང་ལས། དེ་གཉིས་ཕན་ཡོན་ལོགས་སུ་བྱས་ནས་བཅུ་
གསུངས་པ་ཅི་ཞེ་ན། བྱིན་གྱིས་རློབ་པའི་འབད་རྩོལ་ལས་ཐར་བ་
དང༌། སྣམ་སྦྱར་འཁྱེར་བའི་ཁུར་ལས་ཐར་བའི་ཆ་ནས་ཕན་ཡོན་
དུ་བགྲངས་པའོ། ། ཞེས་མཚོ་ཊཱིཀ་ལས་གསུངས་ཀྱང་དཔྱད། ཁ་
ཅིག་ མ་ སྨྲས་ པར་ གྲོང་ དུ་ འགྲོ་ བ་ ཞེས་ པ་ སྔ་དྲོ་ གྲོང༌ རྒྱུ་ ཡིན་ ཏེ།
ཊཱིཀྐར་དྲངས་པའི་ཞུ་བ་ལས། མ་སྨྲས་པར་གྲོང་དུ་རྒྱུ་བ་དང་ཞེས་
གསུངས་པས་སོ་ཞེ་ན། རྩ་བ་དང་འདུལ་བ་བསྡུས་པ་ལས་མ་སྨྲས་
པར་གྲོང་དུ་འགྲོ་བ་ཞེས་འབྱུང་བས་ལུང་སྔ་མའི་དོན་འགྲོ་བ་ལ་རྒྱུ་བ་
ཞེས་བརྗོད་པས་སྐྱོན་མེད་དོ། ། གང་གིས་གདིང་བ་ནི་ཆོས་བཅུ་་
གཅིག་དང་ལྡན་པ་སྟེ། བསྙེན་རྫོགས་ཀྱི་སྡོམ་པ་རྣམ་དག་དང་ལྡན་
པ། ཐ་སྙད་གསུམ་དང་ལྡན་པ། ལྟ་བ་མཐུན་པ་དང་། མཚན་
མཐུན་པ་དང་། ཆོས་མིན་གྱི་ཕྱོགས་སུ་སོང་བ་མིན་པ་དང༌། ས་
གཞན་ན་གནས་པ་མ་ཡིན་པ་དང་། ཕྱེ་ཚེ་ཆོས་མིན་ཕྱོགས་མིན་པ།
ས་གཞན་ན་གནས་པའི་རྒྱུར་ཡང་གནས་པ་མིན་པ་སྟེ་ལས་རྣམས་
ཀུན་ལ་དགོས་པ་ཐུན་མོང་གི་ཆོས་བདུན་གྱི་སྟེང་དུ་དབྱར་ཁས་བླང་
བ་དང་། དེ་ཡང་དབྱར་སྔ་མ་ཁས་བླངས་པ་དང་། མ་རལ་བ་
དང་། དེ་ཡང་གནས་དེར་ཁས་བླངས་པ་སྟེ་འདིའི་ཐུན་མོང་མིན་
པ་བཞི་སྟེ་བཅུ་གཅིག་དང་ལྡན་པ་དགོས་པའི་ཕྱིར། ཁོ་ན་རེ། ས་



༄༅། །རྗེ་ལྷ་མོའི་བློ་བཟང་ཚུལ་ཁྲིམས་རྒྱ་མཚོའི་འདུལ་བ། 497
བརྐྱང་གདིང་བ་བོ་ལ་བསྙེན་རྫོགས་ཀྱི་སྡོམ་པ་རྣམ་དག་དང་ལྡན་པ་
དགོས་པར་ཐལ། མཐའ་དཔྱོད་ལས། བསྙེན་རྫོགས་ཀྱི་སྡོམ་པ་
རྣམ་དག་དང་ལྡན་པ་ཞེས་གསུངས་པའི་ཕྱིར། འདོད་ན་ས་གཞན་
ན་གནས་པ་སོགས་འབའ་ཞིག་གིས་བཏིང་ན་མི་འཆགས་པར་ཐལ་
ལོ། །འདོད་མི་ནུས་ཏེ། ཞུ་བ་ལས།། སྤོ་བའི་ཆད་པ་སྤྱོད་པ་དང་།
སྤོ་བའི་ཆད་པ་འཁོར་བ་དང༌། མགུ་བ་སྤྱོད་པ་དང་། མགུ་བ་
སྤྱད་ལགས་པ་དང་། བསླབ་པ་སྩལ་བ་རྣམས་ཀྱིས་གཏན་པ་བཏིང་
བ་ཞེས་བགྱིའམ། ཨུ་པ་ལི་བཏིང་བ་ཞེས་བྱ་སྟེ་དགེ་འདུན་ནི་་་
འདས་པ་དང་བཅས་པའོ། །ཞེས་དང༌། མཚོ་ཊཱིཀ་ལས། བསྙེན་
པར་རྫོགས་པ་ཡིན་པ་དང་། ཞེས་རྣམ་དག་མ་སྨྲས་པའི་ཕྱིར་ཞེ་ན།
ལུང་གཞི་དང་རྩ་བ་རྒྱ་ཆེར་འགྲེལ་དང་། རིན་འཕྲེང་མཐའ་དཔྱོད་
སོགས་ལས་དེ་དག་གིས་སྲ་བརྐྱང་བཏིང་བ་མི་འབྱུང་བར་གསུངས་
པས་ཞུ་བའི་ཡི་གེ་མ་དག་གམ་དཔྱད། ཕྱེ་ཚེ་ཆོས་མིན་ཕྱོགས་སུ་མ་
སོང་བ་མི་དགོས་ཏེ། མཚོ་ཊཱིཀ་ལས། འོན་ཀྱང་དབྱར་གནས་
ཟིན་པའི་དགེ་འདུན་ཆོས་དང་ཆོས་མིན་གཉིས་སུ་ཕྱེ་ནས་ཕྱོགས་
གཉིས་ཀས་སྲ་བརྐྱང་བཏིང་ན་ཆོས་མིན་ཕྱོགས་སུ་སོང་བ་ཡང་རང་
གི་སྲ་བརྐྱང་གི་རྙེད་པ་དབང་སྟེ། ཞེས་དང་། ཊིཀྐ་ལས། སྲ་
བརྐྱང་བཏིང་བ་ལས་བྱུང་བའི་རྙེད་པ་གང་ཡིན་པ་དེ་ནི་ཐམས་ཅད་
ལ་འོས་པ་ཉིད་ཡིན་ནོ། །ཞེས་དང༌། འོན་ཀྱང་བཏིང་ཟིན་ནས་
གཉིས་སུ་ཕྱེ་ན་ཆོས་མིན་ཕྱོགས་ལ་མ་ཕྱེ་བའི་དུས་ཀྱི་རྙེད་པ་མི་དབང་



498
༄༅། །གནའ་དཔེ་གཅེས་བསྡུས་དཔེ་ཚོགས།
བར་མཚོ་ཊཱིཀ་ལས་གསུངས་ཤིང༌། ཞུ་བ་ལས། བཙུན་པ་གཏན་
པ་བཏིང་བའི་གནས་སུ་དགེ་འདུན་ཕྱེ་ན་དབྱར་གྱི་རྙེད་པ་སུས་ཐོབ།
ཕྱོགས་གཉིས་ཀས་སོ། །ཞེས་སོགས་འབྱུང་བ་ཡང་དཔྱད། རྒྱ་ཆེར་
འགྲེལ་གྱི་དཔེ་ལ་ལར། དགེ་འདུན་ཐམས་ཅད་དབྱར་ཕྱི་མ་གནས་
པར་ཁས་བླངས་པ་དག་ལ་ཡང་སྲ་བརྐྱང་བཏིང་བ་འཆག་གོ། །དེ་
གཏིང་བའི་དུས་ནི་སྟོན་ཟླ་ཐ་ཆུང་ཚེས་བཅུ་དྲུག་གོ དཔྱིད་ཟླ་
འབྲིང་བོའི་ཉ་ལ་དེ་དབྱུང་ངོ་། །ཞེས་འབྱུང་ཡང་ལེགས་བཟང་བས་
དེ་འདྲའི་ལུང་མེད་པར་བཤད་ལ། བམ་ལྔར་བཤད་ཟེར་བ་མཆན་
དཀྱུས་ཤོར་ཏུ་གསུངས་པ་ལྟར་འདི་ཡང་མཆན་དཀྱུས་ཤོར་རོ། །
མཚོ་ཊཱིཀྐ་ལས། འོ་ན་སུམ་ཕྲུག་མ་ཚང་བར་ཆོས་གོས་གཅིག་ཉིད་
སྲ་བརྐྱང་དུ་བཏིང་ན་སྲ་བརྐྱང་གི་བྱིན་རླབས་འཆགས་ སམ་་་་་
འཆགས་ཤེ་ན་ཞེས་པ་ནས་དེ་ལ་སྲ་བརྐྱང་གི་བྱིན་རླབས་མི་འཆགས་
པའི་རྒྱུ་མ་དམིགས་པའི་ཕྱིར་རོ། ། ཞེས་ཆོས་གོས་གཅིག་པུའང་་་་་
གདིང་རུང་བར་གསུངས་ཀྱང་འབྲལ་སྤང་མི་འབྱུང་བ་དང༌། བླ་
གོས་ལྟ་བུ་གཅིག་བཏིང་ན་སྣམ་སྦྱར་མེད་པར་ལྗོངས་རྒྱུ་རུང་བའི་
དགོས་པ་མི་འབྱུང་བས་ཕ་ཡིན་ན་སུམ་ཕྲུག་གཅིག་དང་། མ་ཡིན་
ན་ལྔ་ཕྲུག་གཅིག་གདིང་དགོས་སམ་དཔྱད། ཊཱིཀྐ་ལས། དགེ་
སློང་བཞི་ཙམ་ཡོད་ན་ཆོས་གོས་སུམ་ཕྲུག་བཞི་ཙམ་གདིང་བ་དང་།
དེ་ལས་མང་བ་སུམ་ཕྲུག་ཇི་སྙེད་འབྱོར་བ་གདིང་རུང་བའི་ལུགས་
གཉིས་གསུངས་པས་དེ་ལ་སུམ་ཕྲུག་ཇི་སྙེད་པའི་གདིང་བ་བོ་དགོས་



༄༅། །རྗེ་ལྷ་མོའི་བློ་བཟང་ཚུལ་ཁྲིམས་རྒྱ་མཚོའི་འདུལ་བ། 499
ལ། དེ་ལྟར་ན་བཞི་ཙམ་ལ་གདིང་བ་བོ་བཞི་ལས་ལྷག་བསྐོ་བྱ་དགེ་
འདུན་དེར་མ་ཚང་བས་ས་བརྐྱང་གདིང་དབྱུང་ལྟར་འདི་ལའང་ཁ་
བསྐང་ནས་བསྐོའམ་དཔྱད། ཇི་སྙེད་འབྱོར་བ་གདིང་བར་་་་་་་་
གསུངས་པ་ལྟར་ན། གླེང་འབུམ་ལས། བླང་ལ་སྲ་བརྐྱང་གདིང་
བ་མང་བོ་བསྐོ་བར་བྱའོ། །ཞེས་པས་དཔྱད། སྔར་བཏིང་བ་དེ་
ལས་ཕྱིས་གཅིག་གདིང་བར་བྱ། ལྷག་མ་བཞག་སྟེ་དབྱར་གྱི་རྙེད་
པར་ བྱའོ། ། སྔར་ བཏིང་ བ་ དེ་ ལས་ ཕྱིས་ གཅིག་ གདིང༌ བར་ བྱ།
ལྷག་མ་བཞག་སྟེ་དབྱར་གྱི་རྙེད་པར་བྱའོ། །སྲ་བརྐྱང་འདིང་ན་རྫས་
ཀྱི་དགག་དབྱེ་བྱས་ནས་ཉིན་དེར་དབྱར་རྙེད་སྦེད་པ་བསྐོས་ཏེ་དེ་ལ་
གཏད་ནས་མི་བགོ་བར་སྲ་བརྐྱང་གི་མཐའ་ལ་བགོ་བར་བྱའོ། །རིན་
འཕྲེང་ལས། འཐབ་ཀྲོལ་བ་དེ་དག་དོང་བ་ན་ཉ་ཤི་གཅིག་དང་
བསྟུན་ནས་དགག་དབྱེ་བྱའོ། །ཞེས་གསུངས་པས་ཧོར་ཟླ་དགུ་བའམ།
བཅུ་བའི་མར་ངོ་སོགས་ལའང་དགག་དབྱེ་བྱེད་པ་ཡོད་དགོས་ཤིང་།
དེ་ལྟར་ན་དབྱར་ཟླ་བ་བཞིར་གནས་པར་ཐལ་བ་དང་། སྲ་བརྐྱང་
མར་ངོ་ལ་བཏིང་བ་ཡོད་པར་ཐལ་བ་དང་། ཟླ་བ་ལྔར་མི་གདིང་
བའམ། ཧོར་ཟླ་གསུམ་པའི་བཅོ་ལྔར་དབྱུང་བར་ ཐལ་བ་དང་།
དབྱར་ཁས་བླང་བའི་འཕེན་པ་ཟད་པས་མི་འཇིག་པར་ཐལ་བ་སོགས་
ཀྱིས་ཀྱང་དཔྱད། མཐའ་དཔྱོད་ལས་ལྟུང་བ་བཅུ་བཞི་སོགས་ལ་
ཞེས་ པས་ མི་ སྨྲ་ འགྲོ་ ལ་ དུས་ མིན་འགྲོ་དང༌ གྲོང་ རྒྱུ་ གཉིས་ དང༌།
གོས་སློང་ལ་སློང་སློང་རིགས་གཉིས་དང༌། སྤགས་པ་སློང་བ་གཉིས་



500
༄༅
། །གནའ་དཔེ་གཅེས་བསྡུས་དཔེ་ཚོགས།
ཏེ་བཅུ་བཞི་ལ་ཉེས་པ་མེད་པའི་དོན་ནོ། ། གང་ཞིག་གདིང་བ་ཁྱད་
པར་བཞི་ལྡན་དགོས་ཏེ། རྒྱུ་ཡི་ཁྱད་པར་སྤྱི་རྫས་ཡིན་པ། དབྱར་
གྱི་ནང་དུ་རྙེད་པ་དང་། དངོས་པོའི་ཁྱད་པར་རྒྱུ་དང་དབྱིབས་
དང་ཁ་དོག་གི་རུང་བ་གསུམ་དང་ལྡན་པ། ཚད་ཀྱི་ཁྱད་པར་བག་
ཡངས་སུ་གནང་བའི་ཕྱིར་ཚད་ལས་ལྷག་ཀྱང་རུང་ལ། དེའི་ཕྱིར་རྩ་
བར། ལྷག་པ་ཡང་ངོ། །ཞེས་པས་ཆེ་ཚད་ལས་ལྷག་པ་དང་གྲངས་
ཀྱི་ལྷག་པ་སུམ་ཕྲུག་མང་བོའང་གདིང་རུང་བར་བསྟན་ཏོ། །བདག་
པོའི་ཁྱད་པར་དགེ་འདུན་གྱི་ཡིན་པ་དང་བཞི་དགོས་ལ། གདིང་
བའི་བྱེད་པོ་ཆོས་གོས་སུམ་ཕྲུག་ཇི་སྙེད་གདིང་བའི་གྲངས་དེ་སྙེད་
བསྐོ་བར་བྱ་ཞིང་། ཆོ་ག་གང་གིས་བསྐོ་ན་གསོལ་གཉིས་ཀྱི་ལས་
ཀྱིས་བསྐོའོ། །སྦྱོར་བ་དབྱར་ནང་དུ་ས་བརྐྱང་གི་གོས་དེ་འབྱོར་ནས་
ཞག་མ་ལོན་པར་འབྱོར་བའི་ཉིན་དེར་དབྱར་གནས་པའི་དགེ་སློང་
ཐམས་ཅད་མཚམས་ནང་དུ་འཚོགས་པའི་དབུས་སུ་དགེ་སློང་ཞིག་
གིས་འགྲེང་སྟེ་སྲ་བརྐྱང་གི་གོས་དེ་ལག་ཏུ་ཐོགས་ནས་ཆོས་གོས་་་་
འདིས་སྲ་བརྐྱང་འདིང་བར་འགྱུར་རོ། །ཞེས་སོགས་བརྗོད་ལ་ཐམས་
ཅད་ཀྱིས་དེ་ལྟར་མོས་པར་བྱ་བ་དང་། དེ་ནས་ཉི་མ་དེ་ཉིད་དམ་
ཉིན་གཞན་ལ་དགེ་འདུན་འཚོགས་ནས་མཚམས་ནང་དུ་སྲ་བརྐྱང་
བཏིང་བ་ལ་བློ་མཐུན་གྱི་ལས་དང༌། གདིང་བ་བོ་བསྐོ་བའི་ལས་
དང༌། དེ་ལ་གསོལ་བ་འབའ་ཞིག་པའི་ལས་ཀྱིས་སྲ་བརྐྱང་གཏོད་
པ་དང་། དེས་དགེ་འདུན་ལས་མནོས་ཏེ་བཀྲུ་བ་སོགས་སྦྱོར་དངོས་



༄༅། །རྗེ་ལྷ་མོའི་བློ་བཟང་ཚུལ་ཁྲིམས་རྒྱ་མཚོའི་འདུལ་བ། 501.
མཇུག་གསུམ་གྱི་ཚེ་སེམས་གསུམ་བསྐྱེད་ཅིང་སེམས་བར་བ་མེད་ན་
གདིང་བ་མི་འབྱུང་ལ། རང་རང་གི་ཆོས་གོས་ཀྱི་བྱིན་རླབས་དབྱུང་
བའི་བརྡའ་བྱས་ཏེ་དགུ་བའི་བཅུ་དྲུག་ལྟ་བུ་དགག་དབྱེའི་ཕྱི་ཉིན་
ཐམས་ཅད་ཀྱིས་རང་གི་གོས་ཀྱི་བྱིན་རླབས་ཕྱུང་ནས་འདུས་པ་ན་
གདིང་བ་བོས་ས་བརྐྱང་གཟེབ་ཀྱི་སྤྲོག་མར་བརྐྱང་སྟེ་རྒན་པའི་མཐར་
བཞག་ པ་ བད་པར་ཐོགས་ནས་དགེ་འདུན་ཐུན་མོང་གི་མདུན་དུ་
འགྲེང་སྟེ་དངོས་གཞིའི་སྔགས་ལན་གསུམ་བརྗོད། མཇུག་ཏུ་སྔར་
བཞིན་སྲ་བརྐྱང་ཐོགས་ཏེ་དགེ་སློང་རེ་རེའི་མདུན་དུ་དེའི་སྔགས་ལན་
གསུམ་བརྗོད་པ་ན་ཐམས་ཅད་ཀྱིས་ལེགས་པར་བཏིང་ངོ་སོགས་་་་
བརྗོད། ཡུན་ཚད་ཧོར་ཟླ་དགུ་བའི་བཅུ་དྲུག་ནས་བཟུང་སྟེ་ཟླ་བ་
ལྔར་འདིང་སྟེ། དགྲ་བཅོམ་པ་ས་ག་ལྷས། སྨིན་དྲུག་ནས་ནི་ཁྲ་ཡི་
བར། །སྲ་བརྐྱང་འདིང་བའི་དུས་སུ་གསུངས། །ཞེས་གསུངས་པས་
སོ། །ཆོས་དང་ཆོས་མིན་ཕྱོགས་ཀྱིས་སྲ་བརྐྱང་སོ་སོར་བཏིང་ན་ཆོས་
མིན་ཕྱོགས་དེ་ལ་དབྱར་གྱི་རྙེད་པ་མི་དབང་ལ་སྲ་བརྐྱང་གི་རྙེད་པ་སོ་
སོར་དབང་ངོ༌། ། མཚམས་པོ་ཆེ་གཅིག་གི་ནང་དུ་གནས་སོ་སོར་
དབྱར་གནས་པ་དང་། དགག་དབྱེའི་རྗེས་མཚམས་གཅིག་ཏུ་བྱས་
པ་ དང་སྲ་ བརྐྱང་བཏིང་ རྗེས་ མཚམས་ ཐ་དད་ པར་བྱས་ པ་ དང་།
བཏིང་ནས་ཆོས་དང་ཆོས་མིན་གྱི་ཕྱོགས་སོ་སོར་ཕྱེ་བས་ཕྱོགས་སོ་
སོར་དབྱུང་དགོས་པ་དང་། གཅིག་གིས་ཕྱུང་ན་ཅིག་ཤོས་ཀྱིས་རང་
གནས་སུ་ལེན་པའམ་སྲུང་མཁན་ལ་གཏོང་དགོས་སོ། ། རིན་འཕྲེང་



502 ༄༅ ། །གནའ་དཔེ་གཅེས་བསྡུས་དཔེ་ཚོགས།
ལས། སྟོན་ཟླ་འབྲིང་གཉིས་བྱུང་ན་སྔ་མའི་བཅུ་དྲུག་ལ་གདིང་
ངོ༌། ། དེའི་སྐྱོང་བའི་དུས་ནི་ཟླ་བ་དྲུག་ཏུ་འགྱུར་རོ། ། ཞེས་དང་།
ཊཱིཀྐར། དུས་སུ་དབྱུང་བ་ནི་དཔྱིད་ཟླ་ར་བ་ཉ་ལ་གསོ་སྦྱོང་བྱས་
ནས་དེའི་ཉི་མ་ཉིད་ལ་དབྱུང་བར་བྱའོ། ། ཞེས་དང་། སྟོན་ ཟླ་་
འབྲིང་བོའི་ཚེས་བཅུ་དྲུག་ཅེས་བྱ་བའི་ཉི་མ་དང་བོ་དེ་ལ་སྲ་བརྐྱང་
གདིང་བར་བྱའོ། །སྔར་ཡང་མ་ཡིན་ཕྱི་མ་ཡང་མ་ཡིན་ཏེ། འདི་
ལྟར་འཐབ་ཀྲོལ་ཅན་དག་འོངས་དོགས་པའི་དབང་གིས་སྔར་དགག་
དབྱེ་བྱེད་པ་ཡང་ཡོད། འཐབ་ཀྲོལ་ཅན་དག་འོངས་པའི་དབང་
གིས་ཕྱིས་དགག་དབྱེ་བྱེད་པ་ཡང་ཡོད་པས་སྔ་ཕྱི་དེ་གཉིས་ཀྱི་དུས་ལ་
ལྟོས་པའི་ཚེས་བཅུ་དྲུག་ལ་སྲ་བརྐྱང་གདིང་བར་མི་བྱའོ། །ཞེས་དང་།
དུས་སུ་དབྱུང་བ་ནི་དཔྱིད་ཟླ་ར་བ་ཉ་ལ་གསོ་སྦྱོང་བྱས་ནས་དེའི་ཉི་མ་
ཉིད་ ལ་ དབྱུང་ བར་ བྱའོ། ། ཞེས་ དང༌། མཐའ་ དཔྱོད་ ལས།
དཔྱིད་ཟླ་ར་བའི་ཉ་ཁོ་ནར་དབྱུང་དགོས་པར་གསུངས་པས། མཚོ་
ཊཱིཀ་ལས། དུས་སུ་དབྱུང་བ་དེ་དགུན་ཟླ་ཐ་ཆུང་ཉ་ལ་དབྱུང་བ་
ཡང་ཡོད་དོ། ། ཞེས་དང༌། ཟླ་ཤོལ་བོར་ཏེ་དགུན་ཟླ་འབྲིང་བོ་་
གཉིས་བྱུང་བ་ན་དགུན་ཟླ་ཐ་ཆུང་ཉ་ལ་དུས་སུ་དབྱུང་བ་འབྱུང་བ་སྟེ།
དེ་ཡང་ས་བརྐྱང་གི་དུས་ཟླ་བ་ལྔ་ཡིན་ཞིང༌། དེ་ལས་འདས་ན་སྲ་
བརྐྱང་གི་འཕེན་པ་ཟད་པར་འགྱུར་བའི་ཕྱིར་རོ། །ཞེས་པ་ལྟར་མིན་
ནམ་དཔྱད། ཁོ་ན་རེ།. ལུང་གཞི་ལས། སྲ་བརྐྱང་འདིང་བའི་
དགེ་སློང་གིས་དཔྱིད་ཟླ་ར་བའི་ཡར་གྱི་ངོའི་ཚེས་བཅོ་ལྔ་ལ་གོ་བར་བྱ་



༄༅། །རྗེ་ལྷ་མོའི་བློ་བཟང་ཚུལ་ཁྲིམས་རྒྱ་མཚོའི་འདུལ་བ།
503
སྟེ། ཚེ་དང་ལྡན་པ་དག་སང་ཁོ་བོ་སྲ་བརྐྱང་འབྱིན་གྱིས་ཁྱེད་ཅག་
སོ་ སོའི་ ཆོས་ གོས་ རྣམས་ བྱིན་ གྱིས་ རློབས་ ཤིག ཅེས་ དང༌།
བསྡུས་པ་ལས། ཚེས་བཅོ་ལྔའི་ཕྱི་དེ་ཉིན་དགེ་འདུན་ཐམས་ཅད་
ཀྱིས་གསོལ་བ་དང་གཉིས་ཀྱི་ལས་ཀྱིས་སྲ་བརྐྱང་དབྱུང་བར་བྱའོ། །
ཞེས་བཤད་པ་མི་འཐད་པར་ཐལ། ཉའི་ཉིན་དབྱུང་དགོས་པའི་
ཕྱིར་ཞེ་ན། མདོ་རྩ་འགྲེལ་གཙོ་བོར་བཟུང་དགོས་པར་མཚོ་ཊཱིཀ་
ལས་སོ། །རྩ་བར་གསོ་སྦྱོང་གི་མཐའ་ཞེས་པ་འདི་ལ་གསོ་སྦྱོང་གི་སྒྲ་
དངོས་མིང་དང་བཏགས་མིང་དུ་བཤད་ཚུལ་གཉིས་ལས་དང་བོ་ཊིཀྐ་
དང་ཕྱི་མ་འགྲེལ་ཆུང་དུ་གསལ་ལོ། །སྲ་བརྐྱང་དབྱུང་བར་དབྱུང་
འདོད་ཀྱི་བློས་ཆོ་ག་ཁོ་ནས་དབྱུང་བ་བཅོས་མའི་དབྱུང་བ་དང༌།
དེ་ལ་མི་ལྟོས་པར་སྲ་བརྐྱང་གི་བྱིན་རླབས་རང་ཞིག་ཏུ་སོང་བས་རང་
ཡིན་པ་རྗེས་སུ་འཇུག་བྲལ་གྱིས་དབྱུང་བ་དང་གཉིས་ལས་བཅོས་མའི་
དབྱུང་བ་གསོལ་བཞིའི་ལས་ཀྱིས་ཟླ་བ་ལྔའམ་དྲུག་རྫོགས་པ་དཔྱིད་
རའི་ཉའི་དུས་སམ་དགེ་སློང་ཆོམ་རྐུན་གྱིས་བཅོམ་པའི་དོན་དུ་དུས་
དེ་ལས་སྔ་བར་ཉ་ཤི་གང་རུང་ཞིག་གི་གསོ་སྦྱོང་དང་བསྟུན་ནས་བྱེད་
པར་མ་ཟད་དགེ་སློང་གཞི་བ་དང་གཉུག་མར་གནས་པ་ཚེས་གྲངས་
ལ་མ་མཐུན་པ་ལྟ་བུས་ཉ་ཤི་གང་རུང་གི་ཕྱི་ཉིན་འང་དབྱུང་བ་འབྱུང་
སྲིད་དོ། ། རང་འཇུག་བྲལ་བ་ལ་དགེ་འདུན་མཐའ་དག་གི་རང་་་་
འཇུག་བྲལ་བ་དང༌། གང་ཟག་སོ་སོའི་རང་འཇུག་བྲལ་བ་གཉིས།
དང་བོར་སྲ་བརྐྱང་མཚམས་ཀྱི་ཕྱི་རོལ་ཏུ་ཁྱེར་བ་དང་། མེས་ཚིག་



504 ༄༅ ། །གནའ་དཔེ་གཅེས་བསྡུས་དཔེ་ཚོགས།
པ་ལྟ་བུ་བརླགས་པ་དང་། སྲུང་མཁན་དགེ་སློང་གཅིག་ཀྱང་མེད་
པར་སྐྱ་རེངས་ཤར་བ་དང་། བྱེད་པ་པོ་དགེ་འདུན་ཐམས་ཅད་ཤི་
བ་འམ་བབས་པ་སོགས་དགེ་སློང་མིན་པར་གྱུར་པ་དང་། དགེ་
འདུན་ ཐམས་ ཅད་ མཚམས་ རྙེད་ གཉིས་ ཀར་རེ་ བ་ ཆད་ པ་ དང་།
གཉུག་མར་གནས་པས་ཚེས་བཅུ་དྲུག་གོ་སྙམ་དུ་སྲ་བརྐྱང་བཏིང་བ་
ཡི་ཉིན་དེར་གློ་བུར་བ་མང་བོ་ལྷགས་ཏེ། དེ་རིང་བཅོ་ལྔའོ་ཟེར་
བར་བརྟེན་ནས་གཉུག་མར་གནས་པ་རྣམས་ཀྱིས་སླར་ཡང་གསོ་སྦྱོང་
བྱས་པ་ལྟ་བུ་དུས་མིན་པར་ཤེས་ནས་སླར་ཡང་གསོ་སྦྱོང་བྱས་པ་དང༌།
མ་ཕྱུང་བར་ཟླ་བ་ལྔ་འདས་པ་ལྟ་བུ་གདིང་བའི་འཕེན་པ་ཟད་པ་དང་
བདུན་ནོ། ། གང་ཟག་སོ་སོའི་རང་འཇུག་བྲལ་བ་ལ་མ་མ་སུམ་ཅུ་
དང༌། གང་ཟག་སོ་སོ་ཞིང་མིན་པར་གྱུར་པ་སྟེ་སོ་གཅིག་གོ། མ་
མ་ལ་མ་ལས་བུ་དབྱུང་བའི་ནུས་པ་ཡོད་པ་བཞིན་འདིར་ཡང་ས་
བརྐྱང་ནི་དབྱུང་བའི་ནུས་པ་དང་ལྡན་པའི་ཕྱིར་ན་མིང་མ་མར་་་་
བཏགས་སོ། ། སྦྱོར་འགྲོ་ནི། མཚམས་ཀྱི་ནང་དུ་མཚམས་ལ་རེ་བ་
ལོག་གམ་ཡིད་གཉིས་སྐྱེས་པ་དང༌། ངེས་བྱེད་ནི། མཚམས་ལ་རེ་
བ་ཆད་པའི་བློ་དམ་ཡིད་གཉིས་མཚམས་ཀྱི་ཕྱི་རོལ་ནས་སྐྱེས་པ་དང༌།
འབྲེལ་ བཅས་འབྲེལ་ མེད་ནི། རྙེད་ པ་ ལ་ རེ་ བ་ ཡོད་ མེད་དང་།
ཡིད་གཉིས་ཟ་བ་ནི། མཚམས་རྙེད་གང་རུང་ལ་ཐེ་ཚོམ་ཟ་བའི་
དོན་ཡིན་པ་ངེས་པར་བྱས་ནས་མ་མ་སུམ་ཅུའི་དོན་ཤེས་དགོས་པས་
མཚམས་ལ་རེ་བ་མེད་པའི་མ་མར་ཡང་སྦྱོར་འགྲོས་བཞི་དང་ངེས་



༄༅། །རྗེ་ལྷ་མོའི་བློ་བཟང་ཚུལ་ཁྲིམས་རྒྱ་མཚོའི་འདུལ་བ།
505
བྱེད་ཀྱི་མ་མ་བཞི་ཡོད་ལ། དང་བོར་འབྲེལ་བཅས་གསུམ་དང༌།
འབྲེལ་མེད་གཅིག་སྟེ་བཞི་ཡོད་ལ། སྦྱོར་བ་མཚམས་ཀྱི་ནང་ནས་
འགྲོ་བའི་ཚེ་གནས་འདིར་ཟླ་བ་ལྔར་ཕྱིར་མི་འཁོར་སྙམ་པ་སྐྱེས་པས་
མཚམས་ལ་རེ་བ་མེད་ན་ཡང་ས་བརྐྱང་གི་རྙེད་པར་རེ་བ་དང་བཅས་
ཏེ་སོང་ན་སྲ་བརྐྱང་འབྱིན་པའི་དུས་ཀྱི་སྔ་རོལ་ཏུ་དགེ་འདུན་གྱིས་
དབྱུང་ཚེ་རྙེད་པར་རེ་བ་དང་བཅས་པ་སྲ་བརྐྱང་གི་བྱིན་རླབས་ཀྱི་
རྟེན་དུ་ཡོད་པས་གང་ཟག་དེའི་ངོས་སྐལ་གྱི་སྲ་བརྐྱང་མི་འཇིག་ལ།
དེ་ཡི་རྙེད་པ་ལག་ཏུ་ཐོབ་པ་ལྟ་བུའི་བྱེད་པ་མཐར་ཐུག་དང་། རྙེད་
པ་བརླགས་པ་ལྟ་བུའི་བརྩམས་པ་ཞིག་པའི་གཏམ་ཐོས་སམ། རྙེད་
པ་ལེན་འདོད་ཀྱི་བསམ་པའི་རྒྱུན་ཆད་པ་གསུམ་གྱིས་བྱུང་ངོ༌། །འོ་ན་
དུས་སུ་དབྱུང་བ་ཡང་ངེས་བྱེད་ཀྱི་མ་མ་གསུམ་པ་འདིར་འགྱུར་རོ་ཞེ་
ན། དེ་ནི་འདིང་དུས་རྫོགས་པ་ན་འདིང་བའི་འཕེན་པ་ཟད་པ་
ཡིན་གྱི་རྙེད་པ་ལ་རེ་བ་རྒྱུན་ཆད་པ་མིན་པའི་ཕྱིར་ན་མ་མ་འདི་མིན་
ནོ། །སྦྱོར་བ་འགྲོ་ཚེ་མཚམས་ནང་དུ་མི་འཁོར་སྙམ་པར་མ་ཟད་རྙེད་
པ་ལ་ཡང་མི་རེ་ན་དེ་ཙམ་གྱིས་མི་དབྱུང་སྟེ། དེའི་ལུས་མཚམས་
དང་འབྲེལ་བ་བྱིན་རླབས་ཀྱི་རྟེན་དུ་ཡོད་པའི་ཕྱིར། དེས་ན་་་་་
མཚམས་རྙེད་གཉིས་ཀར་མི་རེ་བས་མཚམས་ལས་འདས་པས་ཕྱུང་བ་
ནི་སྦྱོར་འགྲོས་ཀྱི་འབྲེལ་མེད་མ་མ་གཅིག་པོའོ། །ངེས་བྱེད་ཀྱི་མ་མ་ལ་
འབྲེལ་བཅས་གསུམ་དང༌། འབྲེལ་མེད་གཅིག་ཡོད་པ་སྔ་མར་མི་
འདྲ་སྟེ། སྦྱོར་འགྲོས་ལ་མཚམས་ལ་མེ་རེ་བའི་བློ་མཚམས་ནང་དུ་



506 ༄༅། །གནའ་དཔེ་གཅེས་བསྡུས་དཔེ་ཚོགས།
སྐྱེས་པ་ལ་བྱེད་ཅིང༌། ངེས་བྱེད་འདི་ལ་ཟླ་བ་ལྔར་མི་འཁོར་སྙམ་
པའི་བློ་མཚམས་ ཀྱི་ ཕྱི་རོལ་ ཏུ་ སྐྱེས་ པ་ ལ་ བྱེད་ པ་ ཡིན་ པའི་ ཕྱིར།
དེས་ན་འདི་ལ་རྙེད་པར་རེ་བཅས་ཀྱིས་མཚམས་ཀྱི་ཕྱི་རོལ་ཏུ་སོང་སྟེ་
མཚམས་ལ་མི་རེ་བའི་བློ་བྱུང་ནས་དུས་ཀྱི་སྔར་དགེ་འདུན་གྱིས་ཕྱུང་
སྟེ་རྙེད་པ་ཐོབ་པ་དང་། བརྩམས་པ་ཞིག་པའི་གཏམ་ཐོས་པ་དང་།
ལེན་འདོད་ཀྱི་བསམ་པའི་རྒྱུན་ཆད་པ་གསུམ་དང༌། རྙེད་པར་མི་
རེ་ཞིང་མཚམས་ལ་རེ་བཅས་ཀྱིས་མཚམས་ལས་འདས་ཏེ་མཚམས་ལ་
མི་རེ་བའི་བློ་བྱུང་བ་ན་འབྲེལ་མེད་གཅིག་སྟེ་བཞིའོ། །ཟླ་བ་ལྔའི་ནང་
དུ་སླར་འཁོར་རམ་མི་འཁོར་སྙམ་དུ་མཚམས་ལ་ཡིད་གཉིས་ཟ་བའི་
མ་མ་བརྒྱད་ནི། དེ་འདྲའི་ཡིད་གཉིས་མཚམས་ནང་དུ་ཟ་བའི་སྦྱོར་
འགྲོས་བཞི་དང་། ཡིད་གཉིས་མཚམས་ཀྱི་ཕྱི་རོལ་ཏུ་ཟ་བའི་ངེས་
བྱེད་མ་མ་བཞིའི་ཁྱད་པར་དང་འབྲེལ་བཅས་འབྲེལ་མེད་རྙེད་པ་ལ་
རེ་བ་ཡོད་མེད་ཀྱིས་འཇོག་ཚུལ་སྔར་ལྟར་རོ། །མཚམས་ལ་རེ་བ་ཡོད་
པའི་མ་མ་བརྒྱད་ནི། མཚམས་དེར་ལྡོག་འདོད་ཡོད་ཀྱང་རྙེད་པར་
མི་རེ་བས་སོང་སྟེ་དུས་ཀྱི་སྔ་རོལ་དགེ་འདུན་གྱིས་དབྱུང་བའི་གཏམ་
མཚམས་ཀྱི་ཕྱིར་ཐོས་པ་དང་། ནང་དུ་ཐོས་པའི་འབྲེལ་མེད་གཉིས་
དང་། མཚམས་རྙེད་གཉིས་ཀར་རེ་བས་གཞན་དུ་ཕྱིན་ནས་བྱེད་པ་
མཐར་ཐུག་པ་དང༌། བརྩམས་པ་ཞིག་པའི་གཏམ་ཐོས་པ་དང༌།
མཚམས་རྙེད་གཉིས་ ཀར་རེ་བའི་བསམ་པ་རྒྱུན་ཆད་པ་གསུམ་པོ་
མཚམས་ཀྱི་ཕྱིར་སྐྱེས་པ་གསུམ་དང་། ནང་དུ་སྐྱེས་པ་གསུམ་སྟེ་



༄༅། །རྗེ་ལྷ་མོའི་བློ་བཟང་ཚུལ་ཁྲིམས་རྒྱ་མཚོའི་འདུལ་བ། 507 །
དྲུག་གོ། རྙེད་པར་ཡིད་གཉིས་ཟ་བའི་མ་མ་དྲུག་ནི། མཚམས་
རྙེད་གཉིས་ཀར་ཡིད་གཉིས་ཟ་བ་ཡིས་མཚམས་ལས་འདས་པ་དང་།
མཚམས་ཀྱི་ཕྱི་རོལ་ཏུ་མཚམས་རྙེད་གཉིས་ཀར་ཡིད་གཉིས་ཀྱི་བློ་དེ་
སྐྱེས་པ་གཉིས་དང་། མཚམས་ལ་རེ་བ་མེད་ཅིང་རྙེད་པར་ཡིད་
གཉིས་ཀྱིས་མཚམས་ལས་འདས་པ་དང་། མཚམས་ཀྱི་ཕྱི་རོལ་ཏུ་དེ་
འདྲའི་བློ་སྐྱེས་པ་གཉིས་ཏེ་ཡིག་ཆར་བཞི་བོ་འདི་ལས་མི་གསལ་ལ།
མཚམས་ལ་རེ་བཅས་རྙེད་པར་ཡིད་གཉིས་ཀྱིས། །མཚམས་ཕྱིར་སོང་
ཚེ་དུས་ཀྱི་སྔར་ཕྱུང་བ། ། མཚམས་ཀྱི་ཕྱི་ནང་དུ་ཐོས་པའི་གཉིས་ཏེ་
དྲུག། ཅེས་པ་ལྟར་མཚོ་ཊཱིཀ་ལས། དེ་ལྟར་ན་མ་མ་ཉི་ ཤུ་རྩ་
བརྒྱུད་ཡོད་དོ་ཞེས་བླ་མ་རྣམས་གསུངས་སོ། །འོན་ཀྱང་དེ་རྣམས་སུ་
མ་འདུས་པའི་མ་མ་གཞན་ཡང་ཡོད་དེ། སྲ་བརྐྱང་གི་མཚམས་ལ་
རེ་བ་ཡོད་ཅིང་རྙེད་པར་ཡིད་གཉིས་ཟ་བའི་གང་ཟག་དེ་ཡུལ་གཞན་
དུ་སོང་བ་ན་ཞེས་པ་ནས་དུས་ཀྱི་སྔ་རོལ་ཏུ་སྲ་བརྐྱང་ཕྱུང་བའི་གཏམ་
དེ་སྲ་བརྐྱང་གི་མཚམས་ཀྱི་ཕྱི་རོལ་ཏུ་ཐོས་པ་དང་ནང་དུ་ཐོས་པ་
གཉིས་ཀྱིས་གང་ཟག་དེའི་སྲ་བརྐྱང་ཞིག་པར་འགྱུར་བ་སྟེ། ཞེས་
གསུངས་པ་ལྟར་ལ། ཁ་ཅིག་གིས་མཚམས་ལ་རེ་:བཅས་རྙེད་པར་
ཡིད་གཉིས་ཀྱིས། །མཚམས་ལས་འདས་དང་མཚམས་ཕྱིར་དེ་སྐྱེས་
གཉིས། ། བསྣན་པས་དྲུག་གོ་ཞེས་ཟེར་བ་མི་འཐད་དེ། རྩ་བར།
ཉམས་སུ་མྱོང་བ་དང་ལྡན་པ་ནི་མ་ཐོས་ཀྱི་བར་དུའོ། ། ཞེས་དང་།
མཚོ་ཊཱིཀ་ལས། བསམ་པའི་འབྲེལ་བ་མ་ལོག་པར་ཡོད་པའི་ཕྱིར་



508
༄༅། །གནའ་དཔེ་གཅེས་བསྡུས་དཔེ་ཚོགས།
རོ། །ཞེས་སོགས་མཚོ་ཊཱིཀ་གི་གོང་འོག་བསྡུར་ནས་དཔྱད་ན་ཤེས་སླ་
བའི་ཕྱིར། ལུང་གཞི་ལས། མ་མ་བརྒྱད་ཀྱིས་སྲ་བརྐྱང་དབྱུང་
བར་འགྱུར་ཏེ། སོང་བ་དང་། རྫོགས་པ་དང༌། ངེས་པ་དང༌།
ཉམས་པ་དང་། ཐོས་པ་དང་། མཚམས་ལས་འདས་པ་དང་།
རེ་ཐག་ཆད་པ་དང་། སྲ་བརྐྱང་བྱུང་བ་ཉིད་དོ། །ཞེས་པའི་དོན་མ་
མ་སུམ་ཅུ་དང་སྦྱར་ཚུལ་ནི། མཚམས་ལ་རེ་བ་མེད་པའི་བློ་་་་་་
མཚམས་ནང་དུ་སྐྱེས་ཏེ་མཚམས་ཕྱིར་སོང་སྟོབས་ཀྱིས་ཕྱུང་བ་དེ་སོང་
བའི་མཐའ་ཅན་གྱི་དོན་དང༌། དེས་སྦྱོར་འགྲོས་ཀྱི་འབྲེལ་མེད་་
དང་། དྲུག་ཚན་གྱི་མཚམས་ལ་རེ་མེད་རྙེད་པར་ཡིད་གཉིས་ཀྱིས་
མཚམས་ལས་འདས་པ་གཉིས་བསྡུས་སོ། ། རྙེད་པའི་ སྐལ་བ་ ཐོབ་
པས་ཕྱུང་བ་ནི་རྫོགས་པའི་མཐའ་ཅན་གྱི་མའི་དོན་དང༌། དེས་
མཚམས་ལ་རེ་བ་མེད་ པའི་སྦྱོར་འགྲོས་དང༌། ངེས་བྱེད་གཉིས་་
དང་། མཚམས་ལ་ཡིད་གཉིས་ཟ་བའི་སྦྱོར་འགྲོས་དང་། ཐེ་ཚོམ་
ཟ་བ་གཉིས་དང་། མཚམས་ལ་རེ་བ་ཡོད་པའི་འབྲེལ་བཅས་སུ་
མཚན་གཉིས་ཀྱི་བྱེད་པ་མཐར་ཐུག་པ་དྲུག་བསྡུས་སོ། །མཚམས་ཀྱི་
ཕྱི་རོལ་ནས་མཚམས་རྙེད་གང་རུང་ལ་རེ་བ་ཆད་པའམ་ཡིད་གཉིས་
ཟ་བ་ནི་ངེས་པའི་མཐའ་ཅན་གྱི་དེའི་དོན་ཡིན་ལ། དེས་ངེས་བྱེད་
དང་ཡིད་གཉིས་ཀྱི་འབྲེལ་མེད་གཉིས་དང༌། དྲུག་ཚན་གྱི་མཚམས་
ཕྱིར་སྐྱེས་པ་གཉིས་ཏེ་བཞི་བསྡུས་སོ། ། རྙེད་པ་བརླགས་པའི་གཏམ་
ཐོས་ པས་ བྱུང་ བ་ ནི་ ཉམས་ པའི་ མཐའ་ ཅན་ གྱི་ དེའི་ དོན་ དང༌།



༄༅། །རྗེ་ལྷ་མོའི་བློ་བཟང་ཚུལ་ཁྲིམས་རྒྱ་མཚོའི་འདུལ་བ། 509་
དེས་སྔར་ལྟར་སྦྱོར་འགྲོས་སོགས་དྲུག་གི་རྙེད་པ་བརླགས་པའི་གཏམ་
ཐོས་པ་དྲུག་བསྡུས་སོ། །སྲ་བརྐྱང་ཕྱུང་བའི་གཏམ་ཐོས་པས་ཕྱུང་བ་
ནི་ཐོས་པའི་མཐའ་ཅན་གྱི་དེའི་དོན་དང་། དེས་མཚམས་ལ་རེ་
བཅས་ཀྱི་འབྲེལ་མེད་གཉིས་དང་། དྲུག་ཚན་གྱི་ཕྱི་མ་གཉིས་ཏེ་
བཞི་བསྡུས་སོ། །མཚམས་ལ་ཡིད་གཉིས་ཟ་བས་མཚམས་ལས་འདས་
པས་ཕྱུང་བ་ནི་མཚམས་ལས་འདས་བའི་མཐའ་ཅན་གྱི་དེའི་དོན་
དང་། དེས་བརྒྱད་ཚན་གཉིས་པའི་དང་བོ་དང༌། དྲུག་ཚན་གྱི་
དང་བོ་སྟེ་གཉིས་བསྡུས་སོ། །རྙེད་པར་རེ་བ་ཆད་པས་ཕྱུང་བ་ནི་རེ་
ཐག་ཆད་པའི་མའི་དོན་དང༌། དེས་སྔར་གྱི་སྦྱོར་འགྲོས་སོགས་དྲུག་
གི་རྙེད་པ་ལེན་འདོད་ཀྱི་བསམ་པ་རྒྱུན་ཆད་པ་དྲུག་བསྡུས་སོ། །ས་
བརྐྱང་ཕྱུང་བའི་ལས་ཉམས་སུ་མྱོང་བ་ནི་སྲ་བརྐྱང་ཕྱུང་བའི་མ་་་
མའོ། ། དེ་ཡང་སོང་རྫོགས་ངེས་ཉམས་ ཐོས་དང་མཚམས་ལས་་་་་་
འདས། ། རེ་ཐག་ཆད་དང་སྲ་བརྐྱང་བྱུང་བརྒྱད་དུ། ། གཉིས་དྲུག་
བཞི་དྲུག་བཞི་གཉིས་དྲུག་རིམ་བཞིན། ། ཞེས་བཟུང་ངོ༌། ། མ་མ་་
བརྒྱད་ཅུ་ནི། ལུང་གཞིའི་བར་སྡོམ་ལས། མ་བྱས་པ་ནི་ཉི་ཤུ་
དང༌། །བརྩམས་པ་དག་ནི་ཉི་ཤུ་དང༌། །རེ་བ་ཡོད་པ་ཉི་ཤུ་དང༌། །
རེ་བ་མེད་པ་ཉི་ཤུ་སྟེ། །ཞེས་པ་ལྟར་སྲ་བརྐྱང་བཏིང་བའི་གནས་ནས་
ཆོས་གོས་མ་བྱས་མ་ཟིན་པར་མཚམས་ཀྱི་ཕྱི་རོལ་ཏུ་སོང་ནས་སླར་
འོང་ཞིང་ཆོས་གོས་བྱའོ་སྙམ་པ་ལས་མཚམས་ནང་དེར་རྙེད་སྐལ་ཐོབ་
པ་རྫོགས་པའི་མཐའ་ཅན་དང་། དེར་མཚམས་དང་རྙེད་པ་ལ་རེ་



510 ༄༅ ། །གནའ་དཔེ་གཅེས་བསྡུས་དཔེ་ཚོགས།
བ་ཆད་པ་ངེས་པའི་མཐའ་ཅན་དང་། དེར་བརྩམས་པ་ཞིག་པའི་
གཏམ་ཐོས་པ་ཉམས་པའི་མཐའ་ཅན་དང༌། དེར་སྲ་བརྐྱང་ཕྱུང་
བའི་གཏམ་ཐོས་པ་ཐོས་པའི་མཐའ་ཅན་བཞི་དང༌། མཚམས་ཀྱི་ཕྱི་
རོལ་ཏུ་སོང་ནས་སྔར་ལྟར་རྫོགས་པའི་མཐའ་ཅན་ སོགས་བཞི་སྟེ་
བརྒྱུད་དང་། བསམ་པ་བརྟན་པོས་དེ་ལྟར་བྱེད་པ་བརྒྱད་དང་།
ཆོས་གོས་མ་བྱས་མ་ཟིན་པར་སླར་འོང་ངམ་མི་འོང་ཐེ་ཚོམ་ཟ་བཞིན་
མཚམས་ཀྱི་ཕྱི་རོལ་ཏུ་སོང་བ་ལས་རྫོགས་པའི་མཐའ་ཅན་སོགས་བཞི་
སྟེ་ཆོས་གོས་མ་བྱས་པའི་སྦྱར་བ་ཉི་ཤུ་དང་། སྲ་བརྐྱང་བཏིང་བའི་
གནས་ནས་ཆོས་གོས་བྱ་བར་བརྩམས་པ་ལས་མཚམས་ཀྱི་ཕྱི་རོལ་ཏུ་
སོང་ནས་སླར་འོང་ཞིང་ཆོས་གོས་བྱའོ་སྙམ་པ་ལས་མཚམས་ཀྱི་ནང་
དེར་རྙེད་སྐལ་ཐོབ་པ་རྫོགས་པའི་མཐའ་ཅན་ཞེས་སོགས་སྦྱར་བའི་
འགྲོས་ཉི་ཤུ་དང༌། སྲ་བརྐྱང་བཏིང་བའི་གནས་ནས་ཆོས་གོས་མ་
བྱས་མ་ཟིན་པར་མཚམས་ཀྱི་ཕྱི་རོལ་ཏུ་སོང་ནས་སླར་འོང་ཞིང་ཆོས་
གོས་བྱའོ་སྙམ་པའི་རེ་བ་ཡོད་པ་ལས་མཚམས་ཀྱི་ནང་དེར་རྙེད་སྐལ་
ཐོབ་ པ་ རྫོགས་ པའི་ མཐའ་ ཅན་ ཞེས་ སོགས་ སྦྱར་བའི་ ཉི་ ཤུ་དང་།
གནས་དེ་ནས་ཆོས་གོས་མ་བྱས་མ་ཟིན་པར་མཚམས་ཀྱི་ཕྱི་རོལ་ཏུ་
སོང་ནས་སླར་འོང་ཞིང་ཆོས་གོས་བྱའོ་སྙམ་པའི་རེ་བ་མེད་པ་ལས་
ཞེས་སོགས་སྦྱར་བའི་འགྲོས་ཉི་ཤུ་སྟེ་མ་མ་བརྒྱད་ཅུའོ། །འདི་དག་ལ་
ཞིབ་ཆ་དགོས་སམ་དཔྱད། བར་སྡོམ་ལས། བྱ་བ་དག་གི་བཅུ་
གཉིས་དང་། །བཙལ་བ་དང་ནི་དེ་བཞིན་གཞན། །ཡུལ་ལ་ལྔར་ནི་



༄༅། །རྗེ་ལྷ་མོའི་བློ་བཟང་ཚུལ་ཁྲིམས་རྒྱ་མཚོའི་འདུལ་བ། 511
བྱ་བ་སྟེ། ། གནས་ལ་ཡང་ནི་ལྔ་ཡིན་ནོ། ། ཞེས་པའི་མ་སོ་བཞི་ནི།
སྲ་བརྐྱང་བཏིང་བའི་གནས་སུ་ཆོས་གོས་མ་བྱས་མ་ཟིན་པར་བྱ་བ་
ཞིག་ལ་མཚམས་ཀྱི་ཕྱི་རོལ་ཏུ་སོང་ནས་སླར་འོང་ཞིང་ཆོས་གོས་་་
བྱའོ། །སྙམ་པ་ལས་མཚམས་ཀྱི་ནང་དེར་ཞེས་སོགས་མ་བྱས་པ་ནི་ཉི་
ཤུ་དང་ཞེས་པ་ལྟར་སྦྱར་བ་ལས་སེམས་བརྟན་པོས་དེ་ལྟར་བྱེད་པ་
བརྒྱད་དོར་བའི་ལྷག་མ་བཅུ་གཉིས་དང་། དེ་བཞིན་དུ་བྱ་བ་ཞིག་
ལ་ཞེས་པ་དོར་བའི་ཤུལ་དུ་བཙལ་བ་ཞིག་ལ་ཞེས་སྦྱར་བ་བཅུ་གཉིས་
དང་། སྲ་བརྐྱང་གཏིང་བའི་གནས་སུ་ཆོས་གོས་མ་བྱས་མ་ཟིན་
པར་ཡུལ་བལྟ་བར་གཞན་དུ་སོང་ནས་སླར་འོང་ངམ་མི་འོང་ཐེ་ཚོམ་
ཟ་བ་ལས་རྫོགས་པ། ངེས་པ། ཉམས་པ། ཐོས་པའི་མཐའ་
ཅན་བཞི་དང་། སླར་མི་འོང་སྙམ་ནས་ཡུལ་བལྟ་བར་སོང་བའི་
མཚམས་ལས་འདས་པ་སོང་བའི་མཐའ་ཅན་སྟེ་ལྔ་དང་། དེ་བཞིན་
དུ་གནས་བལྟ་བ་ལ་ལྔ་སྟེ་སོ་བཞིའོ། །བཏིང་བའི་ཆོས་གོས་གསུམ་པོ་
སྲ་བརྐྱང་ངོ༌། །སྔར་ལོངས་སྤྱད་ཟིན་ན་སྲ་བརྐྱང་ལ་གདིང་རུང་བ་
མིན་ལ། སུམ་ཕྲུག་མང་བོ་གདིང་ན་རེ་རེ་ལ་ཡང་གདིང་བ་བོའི་
དགེ་འདུན་གྱི་ཆོས་གོས་ཀྱི་བྱིན་རླབས་འཆགས་ཤིང་། དབྱར་སྔ་མ་
རྫོགས་པར་གནས་པའི་དགེ་ཚུལ་ས་བརྐྱང་འདིང་དུས་བསྙེན་པར་
རྫོགས་པར་བྱས་པས་ས་བརྐྱང་གདིང་རུང་ངོ༌། །ལུང་རིགས་གཏེར་
མཛོད་ལས། མཚམས་ལ་རེ་བ་མེད་པའི་བསམ་པ་མཚམས་ཀྱི་ཕྱི་
ནང་དུ་སྐྱེས་པའི་མ་མ་གཉིས་དང་། མཚམས་ལ་ཡིད་གཉིས་་་་



512 ༄༅ ། །གནའ་དཔེ་གཅེས་བསྡུས་དཔེ་ཚོགས།
མཚམས་ཀྱི་ཕྱི་ནང་དུ་སྐྱེས་པའི་མ་མ་གཉིས་དང་། དུས་ཀྱི་སྔ་རོལ་
ཏུ་ཕྱུང་བ་མཚམས་ཀྱི་ཕྱི་ནང་དུ་ཐོས་པའི་མ་མ་གཉིས་ཏེ་མ་དྲུག་དང་།
མ་དྲུག་པོ་རེ་རེ་ལ་རྗེས་སུ་འགྲོ་བའི་བུ་བཞི་རེ་སྟེ་རྙེད་པར་རེ་བ་མེད་
པའི་འབྲེལ་མེད་གཅིག་དང༌། གོས་གྲུབ་པའི་མཐར་ཐུག་པ་དང་།
རང་གི་གོས་རྒྱུ་བརླགས་པས་བརྩམས་པ་ཞིག་པ་དང་། སྦྱིན་བདག་
ཤི་བས་བསམ་པ་རྒྱུན་ཆད་པ་སྟེ་འབྲེལ་བཅས་གསུམ་དང་བཞི་རེ་
བྱས་པས་ཉེར་བཞི་སྟེ་མ་དང་བུའི་ཆར་ཕྱེ་ནས་གསུངས་ཀྱང་འཁྲུལ་
ཏེ་མ་དྲུག་པོ་དེ་བུ་ལྟ་བུ་ཡིན་པར་ཐལ། དཀྱིལ་འཁོར་གྱི་ཁོངས་སུ་
གཏོགས་པ་ཆད་པའི་འཇུག་བྲལ་གྱི་རྗེས་སུ་འབྲང་བའི་ཕྱིར་ཏེ། དེ་
མ་ཀུན་གྱི་དབྱེ་གཞི་ཡིན་པའི་ཕྱིར། གཞན་ཡང་ཊིཀྐ་ལས། མ་ལྟ་
བུའི་ཚིག་དྲུག་སྟེ། སྦྱོར་བས་འགྲོ་བ་དང་། ངེས་པར་བྱེད་པ་
དང༌། མཐར་ཐུག་པར་གྱུར་པ་དང་། ཞིག་པར་གྱུར་པ་དང༌།
བསམ་པའི་རྒྱུན་ཆད་པ་དང་། མཚམས་ལས་འདས་པའོ། ། ཞེས་
དང༌། མཚམས་ལས་འདས་པ་ཞེས་བྱ་བ་ནི། ་ ཐེ་ཚོམ་ཟ་བའི་སྦྱོར་
བས་མཚམས་ལས་འདའ་བར་བྱེད་པའོ། །ཞེས་གསུངས་པས་མ་བུའི་
ཐ་སྙད་དེ་འདྲ་མི་འཐད་དོ། །སྣང་ཡེ་རྒྱན་ན་རེ། ཕྱིར་འོངས་ན་
ཡང་ངོ་ཞེས་པས་སྲ་བརྐྱང་བཏིང་བའི་དགེ་སློང་ཡུལ་གཞན་དུ་སོང་
སྟེ་སླར་མཚམས་ནང་དུ་ཕྱིར་འོངས་ནས་གནས་འདིར་སྡོད་ཀྱང་རྙེད་
པ་མི་ལེན་སྙམ་པ་མཚམས་ནང་དུ་སྐྱེས་པ་དེ་དང༌། ཕྱིར་འོངས་པ་
ན་སུ་བརྐྱང་གནས་སུ་མི་འགྲོ་རྙེད་པ་ཡང་མི་ལེན་སྙམ་དུ་རེ་བ་ཆད་



༄༅། །རྗེ་ལྷ་མོའི་བློ་བཟང་ཚུལ་ཁྲིམས་རྒྱ་མཚོའི་འདུལ་བ། 513
པའི་བསམ་པ་མཚམས་ཀྱི་ཕྱི་རོལ་ཏུ་སྐྱེས་པ་སྟེ་སྔ་ཕྱིར་མ་བསྟན་པའི་
མ་མ་གཉིས་བསྟན་ཅེས་ཟེར་ལོ། །དེ་མི་འཐད་དེ། མཚོ་ཊཱིཀ་ལས།
ཁྱེད་ཀྱི་འདོད་ཚུལ་ཕྱི་མ་ནི་ངེས་པར་བྱེད་པའི་མ་མ་དང་ཟློས་ལ།
སྔ་མ་ནི་སྦྱོར་བས་འགྲོ་བའི་མ་མ་དང་འགལ་ལོ་ཞེས་པས་སོ། །དེས་
ན་རང་ལུགས་ལ་མཚམས་ཕྱིར་སྲ་བརྐྱང་ཞིག་ཟིན་ན་ཕྱིར་འོངས་ཀྱང་
· མི་ཕན་ཏེ། ཕྱིར་འོངས་ན་ཞིག་པ་སོར་ཆུད་དམ་སྙམ་པ་བཟློག་
པའི་ཕྱིར་མདོ་འདི་གསུངས་པའི་ཕྱིར། ། ་
གཉིས་པ་གོས་ཀྱི་གཞི་འཆད་པར། མཚོན་གྱིས་མ་དྲས་པའི་
གོས་སྦྱང་བར་མི་བྱའོ། ། ཞེས་སོགས་བྱུང༌། གོས་ཀྱི་གླེང་གཞི་ནི།
རྒྱལ་པོ་གཟུགས་ཅན་སྙིང་བོས་རབ་བྱུང་དང་ནོར་ནས་ཕྱི་བའི་རབ་
བྱུང་སློང་མོས་འཚོ་བ་བར་ཕྱག་བྱས་ཏེ་བཏུད་པས་ངོ་ཚ་བས་སྟོན་པ་
ལ་རབ་བྱུང་གི་གོས་ལ་གཞན་དང་མི་འཁྲུལ་བའི་མཚན་མ་མཛད་
པར་ཞུས་པ་ལས། རྒྱ་གར་ལུས་འཕགས་ཀྱི་ཡུལ་གྲུའི་ཞིང་ལྟར་སྣམ་
ཕྲན་མཉམ་ལ་གླེགས་བུ་དང་དེ་ཕྱེད་པ་སྣེ་མི་མཉམ་པའི་དྲས་དྲུབ་
བྱེད་པའི་བཅས་པ་མཛད་པའོ། །བལ་གོས་ཟར་མ་ལ་སོགས་གོས་རྒྱུ་
བདུན་དང༌། འཚོ་བ་རང་དང་ལྷག་པ་གཞན་གྱི་དང་། །མཁོ་བའི་
ཡོ་ བྱད་ གཉིས་ ཀའི་བསམ་ པས་ སྤྱོད་ ཚུལ་ སྔར་བཤད་ པ་ལྟར་ལ།
མཐང་སྟེ་ནང་དམ་ཤ་ལ་སྦྱར་ཏེ་གྱོན་པའི་མཐང་གོས་དང་། བླ་སྟེ་
སྟོད་དུ་གྱོན་པའི་བླ་གོས་དང་། སྣམ་ཕྲན་དུ་དྲས་ཏེ་སྦྱར་བའི་སྣམ་
སྦྱར་གསུམ་དང༌། དགེ་སློང་མ་ལ་དེའི་སྟེར་དུ་ཤིང་ང་དཔུང་་་་



514
༄༅། །གནའ་དཔེ་གཅེས་བསྡུས་དཔེ་ཚོགས།
བཅད་དང་། རྔུལ་གཟན་དྲས་ཤིང་དྲུབས་པའམ་མ་དྲས་ཤིང་མ་
དྲུབས་པ་ཡང་བྱིན་གྱིས་བརླབ་བོ། ། ཤིང་ང་དཔུང་བཅད་བླ་གོས་
དང་མཉམ་ལ། སྣམ་ཕྲན་དང་གླེགས་བུ་ཡང་འདྲའོ། །འདི་གྱོན་
ལུགས་གྲྭ་གཅིག་ཕྲག་པ་གཡོན་པའི་སྟེང་དུ་བཟུང་ནས་གྲྭ་གཞན་དེ་
ལག་པ་གཡས་པའི་འོག་ནས་དཀྲིས་ཏེ་གཡོན་པའི་འོག་ནས་ཕྱུང་སྟེ་
གཡས་པའི་ཕྲག་གོང་ནས་མར་གཡོགས་ཅིང་བྲང་ནས་དཀྲིས་པའི་
འོག་ཏུ་བཅུག་པ་ཡིན་ཞེས་ཞང་ཞུང་བས་བྲམ་ཟེ་འདུལ་བ་འཛིན་པ་
ལ་དྲིས་པ་ཡིན་ཞེས་རིན་འཕྲེང་ལས་སོ། །བརྙན་པོ་སྟེ་གཡར་པོ་ཡང་
བྱིན་གྱིས་བརླབ་རུང་ཞིང་། མེད་ན་མ་དྲས་པ་ལྷན་ཐབས་ཅན་
ནམ་དེ་མེད་པ་ཡང་བྱིན་གྱིས་བརླབ་རུང་ངོ༌། །དགེ་སློང་མ་ས་བརྐྱང་
མ་བཏིང་བས་ཆོས་གོས་ལྔ་བོ་བྱིན་རླབས་ཅན་དང་ཞག་གཅིག་འབྲལ་
ན་སྤང་ལྟུང་སྐྱེད་པར་ཊིཀྐར་གསུངས་སོ། །དད་རྫས་ལ་ལོངས་སྤྱོད་
པའི་ཚུལ་ལ་ལྔ་ལས། དང་བོ་གསུམ་ལུང་གླེང་གཞི་ལས་གསུངས་པ་
ཚིགས་བཅད་བྱས་ཏེ་དགེ་ཚུལ་གྱི་ལོ་དྲི་བ་ལས། མི་སློབ་པ་དགྲ་
བཅོམ་པ་ནི་བདག་པོའི་ཚུལ་གྱིས་ལོངས་སྤྱོད་པར་བཤད་པ་དང་།
སློབ་པ་རྒྱུན་ཞུགས་ཞུགས་འབྲས་གཉིས་སོགས་བདུན་ནི་བྱིན་པ་ལེན་
པའི་ཚུལ་གྱིས་ལོངས་སྤྱོད་པ་ཡིན་པ་དང་། སོ་ སོའི་སྐྱེ་བོ་ཚུལ་་་
ཁྲིམས་དང་ལྡན་ཞིང་དགེ་བ་ལ་བརྩོན་པ་བསམ་གཏན་དང༌། ཁ་
ཏོན་འདོན་པ་དང་ལྡན་པ་ནི་རྗེས་སུ་གནང་བའི་ཚུལ་གྱིས་ལོངས་
སྤྱོད་ པ་ དང༌། མྱང་ འདས་ ཀྱི་ བསམ་ པས་ རབ་ ཏུ་ བྱུང་ ཞིང་།



༄༅། །རྗེ་ལྷ་མོའི་བློ་བཟང་ཚུལ་ཁྲིམས་རྒྱ་མཚོའི་འདུལ་བ། 515
ཚངས་སྤྱོད་ཀྱི་དཀའ་ཐུབ་ཅན་དགེ་བའི་སྦྱོར་བ་ལ་བརྩོན་པའི་དགེ་
སློང་ཕ་ལ་གོས་སྟོང་ཕྲག་བརྒྱ་བ་ལ་སོགས་པ་འོས་སོ། །ཞེས་གསུངས་
པ་ཡང་རྗེས་སུ་གནང་བའི་ཚུལ་གྱིས་ལོངས་སྤྱོད་པའོ། ། རྗེས་སུ་་་
གནང་བ་དེ་ཡང་འདུལ་བ་བསྡུས་པ་ལས། དགེ་སློང་འདུལ་བའི་
བསླབ་པ་ལ། །བརྩོན་པ་དེ་ནི་འདུ་ཤེས་ཀྱི། །གནས་པ་རྣམ་པ་ལྔས་
གནས་ཏེ། །གྲོང་དུ་འཇུག་པར་བྱེད་པ་ན། །བཙོན་རར་འཇུག་པའི་
འདུ་ཤེས་དང་། །གཙུག་ལག་ཁང་ན་མདོ་སྡེ་བཞིན། །རྟག་ཏུ་དགེ་
སློང་འདུ་ཤེས ( འདུ་ཤེས་ཉེར་གཉིས) དང༌། ཟས་ལ་རྟག་པར་
ནད་ཀྱི་ནི། །གཉེན་པོ་ཉིད་ཀྱི་འདུ་ཤེས་དང་། །རབ་དབེན་ཤེས་བྱ་
རྣམ་གཉིས་ལ། །ལོང་བ་འོན་ལུགས་འདུ་ཤེས་དང་། །ཉལ་ན་དགོན་
པའི་རི་དྭགས་ལྟར། །ཐུམ་ཕྲས་ཀྱི་ནི་འདུ་ཤེས་ཏེ། །དེ་ལྟར་གནས་
པའི་དགེ་སྦྱོང་ནི། ། རྒྱལ་ལ་འོས་པའི་ལོངས་སྤྱོད་ལ། །གནས་ཀྱང་
འདོད་པ་བསོད་ཉམས་ཀྱི། །རྗེས་སུ་སྦྱོར་བར་མི་འགྱུར་རོ། །ཞེས་
གསུངས་པ་དེ་ཡང་རྗེས་སུ་གནང་བའི་སྤྱོད་ཚུལ་ལོ། །ཞེས་མཚོ་ཊཱིཀ་
ལས་སོ། །ཁྲིམས་ལྡན་ལེ་ལོ་ཅན་གྱིས་བུ་ལོན་གྱི་ཚུལ་གྱིས་ལོངས་སྤྱོད་
ཚུལ་ནི། ལེ་ལོ་ཅན་ལ་ནི་བླངས་པ་དང་ཉེ་བར་སྤྱད་པ་བུ་ལོན་དུ་
འགྱུར་རོ། །ཞེས་དང་། ཊཱིཀྐ་ལས། ཚེ་རབས་གཞན་དུ་སྦྱིན་་
བདག་དེ་ལ་དཔྱ་འཇལ་བ་དང་། དེའི་བྲན་གཡོག་དང་ཕྱུགས་ལ་
སོགས་པར་སྐྱེ་བར་འགྱུར་རོ། །ཞེས་བྱ་བའི་ཐ་ཚིག་གོ། ཞེས་པ་
ལྟར་ཡིན་ནོ། །ཚུལ་ཁྲིམས་འཆལ་བ་ལྕགས་གོང་འབར་བ་འདྲ་བར་



516 ༄༅། །གནའ་དཔེ་གཅེས་བསྡུས་དཔེ་ཚོགས།
འགྱུར་ཏེ། རྣམ་འབྱེད་ལས། ལྕགས་གོང་མེ་ལྕེ་འབར་བ་དག།
ཟོས་པར་གྱུར་པ་མཆོག་ཡིན་གྱི། ། ཚུལ་འཆལ་ཡང་དག་གི་སྡོམ་་་
པས། །ཡུལ་འཁོར་བསོད་སྙོམས་ཟ་བ་མིན། །ཞེས་ལྕགས་གོང་ཟ་བ་
དང་འདྲ་བར་གསུངས་སོ། །མཚོ་ཊཱིཀ་ལས། རས་བལ་ལས་བྱས་
པའི་རས་མའམ་ཞེས་སྣང་ཡང་འགྱུར་སྐྱོན་ཡིན་པར་ཐེ་ཚོམ་མེད་
དོ། །ལུང་ཕྲན་ཚེགས་ལས། སྦྲང་ཡབ་ནི་ལྔ་སྟེ། བལ་ལས་བྱས་
པ་དང༌། ཤ་ན་ལས་བྱས་པ་དང་། རས་བལ་ལས་བྱས་པ་དང་།
རས་ མ་ དང་། འདབ་ མའི་ དོག་ པའོ། ། ཞེས་ པས། རྩ་ བར།
རས་བལ་ལས་བྱས་པའི་རས་མ་ཞེས་པ་མ་དག་པར་གསུངས་སོ། ། ལྷ་
གནས་འཇུག་སོགས་ཀུན་ སྡོམ་ན་ཚིགས་བཅད་འདོན་པའི་སྐབས་
བཅུ་བདུན་ཡོད་དེ། མཚོ་ཊཱིཀ་ལས། ངལ་གསོའི་གནས་དང་ཆུ་
བདག་ཆུའི་ལྷ་དང༌། ། ཆུ་ལོངས་སྤྱོད་དང་སྦྱིན་བདག་ཟས་སྤྱོད་་་་
དང༌། །བསྔོ་བ་ངན་བཟློག་པ་དང་མདོ་བསྐུལ་གཉིས། ། ལྷུང་བཟེད་
ཆུ་དང་དྲི་གཙང་ཁང་འཇུག་དང༌། ། གྲིབ་མ་འགོམ་དང་ཕྱི་རོལ་ལྷ་
གནས་དང་། ། བསྲོ་ཁང་བསྟེན་དང་ལྗོན་ཤིང་གཅོད་དུས་དང་། །
སྤོང་བ་པ་ཡི་ཅི་བདེར་བྱ་བ་དང༌། ། ཁྱིམ་དུ་མཚན་གནས་རོ་བསྲེག་
ལ་སོགས་པའོ། ། དང་བོ་ལྔ་ལ་སྦྱིན་པའི་ཚིགས་བཅད་དང༌། ། བར་
བ་བདུན་ལ་ཆོས་ཀྱི་ཚིགས་བཅད་འདོན། ། ཐ་མ་ལྔ་ལ་རྒྱུན་ཆགས་
གསུམ་པའོ། །ཞེས་པ་ལྟར་རོ། །སྣམ་སྦྱར་གྱོན་པའི་སྐབས་དྲུག་རྩ་བ་
ལས། བསོད་སྙོམས་ལ་རྒྱུ་བ་དང༌། མཆོད་སྟོན་དང་། མཆོད་



༄༅། །རྗེ་ལྷ་མོའི་བློ་བཟང་ཚུལ་ཁྲིམས་རྒྱ་མཚོའི་འདུལ་བ། 517 །
རྟེན་ལ་ཕྱག་བྱ་བ་དང༌། ཞེས་བྱ་བ་དང༌། དགེ་འདུན་ཚོགས་པ་
དང་། གདམས་ངག་དང་། ཆོས་ཉན་པ་ཉམས་སུ་མྱོང་བ་ལས་
གཞན་པའི་བྱ་བ་ལ་སྣམ་སྦྱར་བགོ་བར་མི་བྱའོ། །ཞེས་པའི་དྲུག་དང་།
མཚོ་ཊཱིཀ་ལས། གཙུག་ལག་ཁང་དུ་འཇུག་དུས་བསྣན་པས་བདུན་
དང་། ས་ག་ལྷས། ཟས་ཟ་དུས་གསུངས་པ་དང་བརྒྱུད་དོ། །
ལུང་རིགས་གཏེར་མཛོད་ལས། ཆོས་གོས་གསུམ་ལ་ཚལ་བུ་སོགས་
མེད་པའི་ཐང་ཐང་བོ་གསུངས་པ་མི་འཐད་ཅིང་། ཁྱིམ་པའི་སྟོད་
གཡོགས་ཆེ་ཆུང་གི་ཚད་གསུངས་པའི་ཆོས་གོས་དེ་ནི་ཁྱིམ་པའི་གོས་
དང་འདྲ་བའི་རྒྱུ་མཚན་གྱིས་ཡིན་ཏེ། ལེགས་བཟང་བའི་འདུལ་བ་
ལས། དེ་རབ་བྱུང་གི་གོས་ཡིན་ཀྱང་དེ་ལ་དེ་ལྟར་བརྗོད་པའི་རྒྱུ་
མཚན་ཡོད་དེ། དེ་གཉིས་ཁྱིམ་པའི་གོས་དང་འདྲ་བའི་རྒྱུ་མཚན་
གྱིས་དེ་ལྟར་བརྗོད་པའི་ཕྱིར། ཞེས་གསུངས་སོ། ། འཚོ་བའི་ཡོ་
བྱད་དངོས་ཀྱི་བྱིན་རླབས་ཅན་ལ་རུང་བ་ཚད་ལྡན་དགོས་ཀྱང་ཁྱབ་
པ་མེད་ལ། རྒྱུ་དང་རྐྱེན་གྱི་བྱིན་རླབས་ཅན་དང་མཁོ་བའི་ཡོ་བྱད་
དུ་བྱིན་གྱིས་བརླབ་རུང་ལ་རུང་བ་ཚད་ལྡན་མི་དགོས་པར་གསུངས་
སོ། ། གོས་ ཐམས་ ཅད་སེར་བ་དང་དམར་བ་མ་བཀག་པར་རང་
འགྲེལ་དང་ཊཱིཀྐར་གསུངས་ཀྱང་ལུང་ལས་དེ་བཀག་པར་མཚོ་ཊཱིཀ་
ལས་གསུངས་པ་ལྟར་རོ། ། གོས་གཞི་ལྷག་མ་རྩེ་བར་གསལ་བས་མ་
བྲིས།
གསུམ་པ་ཀོ་ལྤགས་ཀྱི་གཞི་ ལ། དབུས་རྡོ་རྗེ་གདན་ནས་་་་



518 ༄༅ ། །གནའ་དཔེ་གཅེས་བསྡུས་དཔེ་ཚོགས།
མཐའ་འམ་ཕྱོག་རེ་རེར་དཔག་ཚད་བཅུ་དྲུག་རེ་ཚུན་ཆད་དབུས་
དང་། དེ་ཕན་ཆད་ས་ཚིགས་ཀྱི་ཡུལ་མཐའ་འཁོབ་ཏུ་བཤད་དོ། །
མཆིམས་མཛོད་ལས། དཔག་ཚད་དྲུག་ཅུ་གསུངས་པ་ནང་ཁོངས་
བསྡོམས་པའི་དབང་དུ་བྱས་པ། དེ་ལ་རེ་བཞི་ཡོད་ཀྱང་བཅུ་ཚན་
དྲུག་ལས་ མེད་ པའི་དབང་དུ་བྱས་ སོ། ། འདུལ་ བ་ བསྡུས་ པ་ ལས།
ལི་ཁར་ཚང་ཚིང་སོགས་བཞི་ལ་འདི་ནི་མཐའ་འཁོབ་མཚན་ཉིད་དོ་
ཞེས་པ་མི་འཐད་ལ། ཆོས་ཚིགས་ཀྱི་དབང་དུ་བྱས་པའི་ཡུལ་དབུས་
ནི་རིན་ཕྲེང་ལས། ཤེར་ཕྱིན་བཞུགས་པ་དང༌། འཁོར་རྣམ་བཞི་
ཚང་བ་དང་། བྱང་སེམས་ས་ལ་བཞུགས་པ་ཡོད་པ་ཡུལ་དབུས་
སོ། ། ཞེས་པ་གསུམ་ཀ་ཚང་དགོས་སོ། །སྔར་བཅས་ལ་མཆིལ་ལྷམ་
དང་ཀོ་ལྤགས་བཀག་ཀྱང་ཀ་ཏུ་ནས་རྣ་བ་བྱེ་བ་རི་ལ་རྡོ་ཅན་གྱི་ཡུལ་
དུ་དགེ་སློང་ཚོགས་དཀའ་བ་དང་། བ་ལང་གི་རྗེས་ཀྱིས་ས་རྩུབ་པ་
དང་། ཐམས་ ཅད་གདིང་ བ་ སོགས་ པགས་ པས་ བགྱིད་ པ་ དང༌།
རྟག་ཏུ་ཁྲུས་བྱེད་པ་དང༌། དགེ་སློང་གིས་དགེ་སློང་ལ་གོས་བསྐུར་
བ་ཚུ་རོལ་ནས་སྤངས་ལ་དེར་མ་མཆིས་ན་གང་ལ་སྤང་ལྟུང་འབྱུང་བ་
སྟེ་འཕྲིན་ལྔ་བསྐུར་བ་ལ་བརྟེན་ནས་མཐའ་འཁོབ་ ཏུ་ཚོགས་ཀྱིས་
བསྙེན་རྫོགས་རུང་བ་དང་། ལྷམ་རིམ་པ་གཅིག་པ་དང༌། ཀོ་
ལྤགས་དང༌། ཨ་སྨྲ་བརནྟར་རྟག་ཏུ་ཁྲུས་བྱེད་པ་གནང་ཡང་སྒྲུབ་
བཅས་མིན་ལ། དམིགས་བསལ་དུ་ཡུལ་དབུས་སུ་ ལྷམ་དང་དོམ་
ལྤགས་གནང་ངོ༌། །



༄༅། །རྗེ་ལྷ་མོའི་བློ་བཟང་ཚུལ་ཁྲིམས་རྒྱ་མཚོའི་འདུལ་བ།
519
གཉིས་པ་སྨན་གཞི་འཆད་པར། སྨན་བསྟེན་པར་བྱའོ། །
ཞེས་སོགས་བྱུང་། འདོད་ཁམས་པ་ཡི་འཚོ་བའི་རྟེན་བྱེད་པའི་དྲི་
རོ་རེག་གསུམ་ཅི་རིགས་ཀྱིས་བསྡུས་པའི་ཁམ་ཟས་དེ་སྨན་གྱི་དོན་
ནོ། །མཚོ་ཊཱིཀ་དང་བདེ་ལེགས་ཉི་མའི་འདུལ་བར་དྲི་རོ་རེག་གསུམ་
གྱིས་བསྡུས་པའི་ཁམ་ཟས་འདིར་བསྟན་སྨན་གྱི་མཚན་ཉིད་དུ་བཞག་
པ་ལ་དུག་ཧ་ལས་མ་ངེས་ཤིང༌། དྲི་ཁོ་ནའི་སྨན་ཡོད་པས་གང་རུང་
སྨོས་སོ། ། དབྱེ་ན་དུས་རུང་དང་དུས་མིན་དུ་རུང་བའི་སྨན་གཉིས་
ཚགས་ལ་མ་བཙགས་པའི་བཟའ་བ་དུས་རུང་གི་སྨན་དང་། ཚགས་
ལ་བཙགས་པའི་བཏུང་བ་དུས་མིན་རུང་བའོ། ། ཞེས་ལུང་ལས་་་་་
གསུངས་པ་གཙོ་ཆེ་བས་ཡིན་གྱི་ཁྱབ་པ་མ་ངེས་ཏེ། རྩ་བ་དང་སྡོང་
བུ་དང་འབྲས་བུ་སོགས་ཚགས་ལ་མ་བཙགས་པའི་འཚོ་བཅང་བཟའ་
བ་དང་། འོ་མ་བཙགས་ཀྱང་གཞན་དང་མ་སྦྱར་ན་དུས་རུང་ཡིན་
པའི་ཕྱིར། རྩ་བར། འབྲས་ཆན་དང་ཟན་དྲོན་དང་ལྡེ་གུ་དང་ཤ་
དང་སྣུམ་ཁུར་དང་། འོ་མ་དང་ཞོ་དང་མར་དང་ཉ་ཤ་དང་ཤ་སྐམ་
དག་ནི་མི་རུང་བ་ཉིད་མ་ཡིན་ནོ་ཞེས་པའི་བཟའ་བ་ལྔ་དང་བསོད་པ་
ལྔ་ལས་མར་མ་གཏོགས་པ་དུས་རུང་ཡིན་པའི་ཕྱིར་རོ། །དུས་རུང་གི་
རྩ་བ་སོགས་ནི། ལ་ཕུག་ལ་སོགས་པ་བཀྲེས་པ་ཞི་ཆེད་བཟའ་བྱ་
རྣམས་དང༌། འཚོ་བཅང་གི་རྩ་བ་སོགས་ནི། ལྕ་བ་ར་མཉེ་ལྟ་བུ་
ནང་ཞི་ཆེད་དུ་བསྟེན་པ་ཡིན་གྱི་བཀྲེས་པ་ཞི་བའི་ཟས་མིན་པ་རྣམས་
སོ། །དུས་མིན་དུ་རུང་བ་དེ་ལ་ཡང་བྱིན་གྱིས་བརླབས་པའི་ཐུན་ཚོད་



520
༄༅། །གནའ་དཔེ་གཅེས་བསྡུས་དཔེ་ཚོགས།
དུ་རུང་བ་དང་ཞག་བདུན་པ་དང་། འཚོ་བཅང་གསུམ་དང་། མ་
བརླབས་པའི་འབྲས་བུ་ལྔ་སོགས་ཡོད། སྨན་གང་ཞིག་བཀྲེས་པ་
སེལ་བ་ལ་གཙོ་བོར་ཞུགས་ཤིང་བཟའ་བའི་རིགས་གནས་དེ། དུས་
རུང་གི་སྨན་གྱི་མཚན་ཉིད། མཚན་གཞི་བཟའ་བ་ལྔ་དང་བཅའ་བ་
ལྔ་ལྟ་བུ། སྨན་བཞི་བོ་གང་རུང་གང་ཞིག་ཐུན་ཚོད་ཀྱི་མཐའི་བར་
ཚུན་ཆད་དུ་ལོངས་སྤྱད་དུ་རུང་བར་གནང་བའི་སྨན་དེ། ཐུན་ཚོད་
དུ་རུང་བའི་སྨན་གྱི་མཚན་ཉིད། དབྱེ་ན་དུས་རུང་གི་རྒྱུ་ལས་བྱུང་
བ་རུ་མ་ཐང་སླ་བ་ཚགས་ལ་བཙགས་ཤིང་རུང་ཆུས་བཏབ་པ་ལྟ་བུ་
དང་། བུ་རམ་གྱི་ཁུ་བ་སླ་བ་དེ་འདྲ་ཞག་བདུན་པ་ལས་བྱུང་བའི་དེ་
དང༌། འཚོ་བཅང་ལས་བྱུང་བ་ཨ་བར་སྐྱུར་གསུམ་གྱི་ཁུ་བ་སྔར་
དང་འདྲ་བ་ལྟ་བུའོ། །དེ་གསུམ་གྱི་དང་བོ་ཐུན་ཚོད་ཀྱི་མཐའི་བར་ཁོ་
ན་དང༌། གཉིས་པ་ཞག་བདུན་ནམ་ཐུན་ཚོད་ཀྱི་བར་དུ་བྱིན་གྱིས་
བརླབ་པ་དང༌། དེ་གཉིས་ལས་གཞན་གསུམ་པ་ནི་ནམ་འཚོའམ་
ཐུན་ཚོད་བར་དུ་བྱིན་གྱིས་རློབ་པར་གསུངས་པས་ཡིག་ཆར་འོག་ཏུ་
ཐུན་ཚོད་དུ་རུང་བ་དང་ཞག་བདུན་པ་མི་འགལ་ཡང་བྱིན་གྱིས་་་་
བརླབས་པར་བྱས་པའི་དེ་གཉིས་འགལ་བར་གསུངས་པ་དཔྱད་་་་་
དགོས་ཏེ། ཞག་བདུན་པར་བྱིན་གྱིས་བརླབས་པའི་དེ་བྱིན་གྱིས་
བརླབས་པའི་ཐུན་ཚོད་དུ་རུང་བའི་སྨན་ཡང་ཡིན་པའི་ཕྱིར། དེས་
ན་ཞག་བདུན་པར་བྱིན་གྱིས་བརླབས་པ་དང་། ཐུན་ཚོད་དུ་རུང་
བར་བྱིན་གྱིས་བརླབས་པའི་དེ་གཉིས་འགལ་བའི་དོན་ནོ། ། འོན་



༄༅། །རྗེ་ལྷ་མོའི་བློ་བཟང་ཚུལ་ཁྲིམས་རྒྱ་མཚོའི་འདུལ་བ། 521
ཀྱང་ཞག་བདུན་པ་དང་ཐུན་ཚོད་དུ་རུང་བར་བྱིན་གྱིས་བརླབས་པ་
འདིའི་ཞག་ཤན་འགལ་ལམ་སྙམ་སྟེ་སྨན་དེ་གཉིས་འགལ་བའི་ཕྱིར།
འདིར་ དཔྱད་ བྱ་ འདི་ ཡོད་ དེ། ལེགས་ བཟང་ བ་ སོགས་ ན་ རེ།
སྨན་ཕྱི་མ་གསུམ་ལ་བྱིན་རླབས་ཅན་གྱིས་ཁྱབ་པར་ཐལ། མ་་་་་
བརླབས་པ་རྣམས་དེའི་རིགས་ཡིན་ཀྱང་དངོས་མ་ཡིན་པའི་ཕྱིར་ཏེ།
རིན་ཕྲེང་ལས། མ་བརླབས་པ་རྣམས་ནི་རྒྱུའམ་རིགས་ཡིན་པས་སོ་
ཞེ་ན་མི་འཐད་དེ། ཊཱིཀྐ་ལས། ཐུན་ཚོད་རུང་བའི་བཏུང་བ་བྱིན་
གྱིས་མ་བརླབས་པ་ཐམས་ཅད་ལ་རུང་བའི་གཞུང་ནི་འབྲས་བུ་བརྒྱད་
པོ་ཁྱིམ་པའམ་དགེ་ཚུལ་གྱིས་སྦྱར་བ་ཚགས་ཀྱིས་བཙགས་པ་ནི་དུས་
སམ་དུས་མ་ཡིན་པར་ཡང་ན་བའམ། ། ན་བ་མ་ཡིན་པས་ཀྱང་་་་
བཏུང་བར་བྱ་བ་དག་ཡིན་ཏེ། འདི་ལ་འགྱོད་པར་མི་བྱའོ། །ཞེས་
གསུངས་པ་ཡིན་ནོ། ། ཞེས་པས་སོ། ། དེ་མི་འཐད་པར་ཐལ། དེ་
རང་ལུགས་བྱེད་མི་རུང་བའི་ཕྱིར་ཏེ། མཐའ་དཔྱོད་ལས། འདི་
དག་ལ་བྱིན་རླབས་ཅན་གྱིས་མ་ཁྱབ་ཟེར་བ་མང་བས་དེའི་དབང་དུ་
བྱས་སོ། །ཞེས་གསུངས་པའི་ཕྱིར་ཞེ་ན། འོ་ན་མཐའ་དཔྱོད་ལས།
དུས་རུང་ མ་ ཡིན་ པའི་སྨན་ལ་འཚོ་བཅང་ གིས་ ཁྱབ་པའི་ཕྱིར་ཏེ།
རྩ་བར། འཚོ་བའི་བར་དུ་བཅང་བ་ནི་ཞེས་དང་། བྱིན་གྱིས་མ་
བརླབས་པའི་འབྲས་བུ་ལྔ་ཆོས་ཅན། སྨན་ཕྱི་མ་གསུམ་ཀ་ཡིན་པར་
ཐལ། ཐུན་ཚོད་དང་ཞག་བདུན་པ་དང་ཇི་སྲིད་འཚོའི་བར་དུ་
བཅང་བའི་སྨན་ཡིན་པའི་ཕྱིར། གཞན་ཡང་ཐུན་ཚོད་དུ་རུང་བའི་



522
༄༅། །གནའ་དཔེ་གཅེས་བསྡུས་དཔེ་ཚོགས།
སྨན་ཡིན་ན། སྲོད་ཐུན་འདས་ནས་ལོངས་སྤྱད་མི་རུང་བས་ཁྱབ་
པར་ཐལ། དེ་ཡིན་ན་དེར་བྱིན་གྱིས་བརླབས་པས་ཁྱབ་པའི་ཕྱིར།
འདོད་མི་ནུས་ཏེ། མཐའ་དཔྱོད་ལས། འདི་དུས་རུང་ལས་བྱུང་
བ་ཡིན་པས་ཞིབ་ཆ་དགོས་ཏེ། ཞེས་ལུང་ལས་ཐུན་དང་བོ་ཐལ་
ནས་ལོངས་སྤྱད་པར་མི་བྱའོ། །གསུངས་པ་དུས་རུང་ལས་བྱུང་བའི་
དེ་ཡིན་གྱི། ཞག་བདུན་པ་ལས་བྱུང་བའི་ཐུན་ཚོད་དུ་རུང་བ་ཞག་
བདུན་པ་ སོགས་ སུ་བྱིན་གྱིས་བརླབ་ཆོག་པར་གསུངས་ པའི་ཕྱིར།
ཁོ་ན་རེ། དུས་རུང་མ་ཡིན་པའི་སྨན་ལ་འཚོ་བཅང་གི་སྨན་གྱིས་
ཁྱབ་པར་ཐལ། སྔར་གྱི་ལུང་དེའི་ཕྱིར་ན། དུས་རུང་གི་བཟའ་
བཅའ་གང་རུང་མ་ཡིན་པའི་རྩ་བ་དང་སྡོང་བུ་སོགས་ལ་དགོངས་
པའི་ཕྱིར། ཁོ་ན་རེ། སྨན་ཕྱི་མ་གསུམ་དུ་བྱིན་གྱིས་བརླབ་བྱ་མི་
འགལ་བར་ཐལ། སྨན་ཕྱི་མ་གསུམ་མི་འགལ་བའི་ཕྱིར་ན་མ་ཁྱབ་
སྟེ། ཐུན་ཚོད་དང་ཞག་བདུན་པར་བྱིན་གྱིས་བརླབ་བྱ་ལ་རིམ་
བཞིན་བཏུང་བ་དང་ཞག་བདུན་པས་ཁྱབ་པའི་ཕྱིར། དེས་ན་ཞག་
བདུན་པའི་མཐའ་ཚུན་ཆད་དུ་བྱིན་གྱིས་བརླབ་ཅིང་ལོངས་སྤྱོད་དུ་
རུང་བར་གནང་བའི་སྨན་དང་། ནམ་འཚོའི་བར་བྱིན་གྱིས་་་་་
བརླབས་ནས་བཅང་ཞིང་ལོངས་སྤྱོད་དུ་རུང་བར་གནང་བའི་སྨན་དེ་
གཉིས་རིམ་བཞིན་ཞག་བདུན་པའི་སྨན་དེ་ དང་། ཇི་སྲིད་འཚོ་
བཅང་གི་སྨན་དེའི་མཚན་ཉིད་དུ་འཇོག་པའོ། ། འཚོ་བཅང་ལ་རྩ་
བའི་དབྱེ་བ་རྩ་བ་སྡོང་བུ་འདབ་མ་མེ་ཏོག་འབྲས་བུ་ཏྲང་ཆུ་ཐལ་བ་



༄༅། །རྗེ་ལྷ་མོའི་བློ་བཟང་ཚུལ་ཁྲིམས་རྒྱ་མཚོའི་འདུལ་བ།
523
ལན་ཚྭ་བསྐ་བ་འགྱུར་བྱེད་དེ་བཅུ་དང་། དེའི་དང་བོ་དགུ་ལ་ལྔ་ལྔ་
དང་ཐ་མ་ལ་བརྒྱུད་དེ་ང་གསུམ་མོ། ། བསྐ་བ་ནི་སྨན་ཁུར་བཤད་དེ་
རྩ་བར་གསལ་ལོ། །འཚོ་བཅང་ནི། ནད་ཇི་སྲིད་འཚོ་དང་སྲོག་སྟེ་
ཚེ་ཇི་སྲིད་འཚོ་ལ་སྦྱོར་ཚུལ་གཉིས། སྨན་ཕྱི་མ་གསུམ་ནད་པས་
བྱིན་གྱིས་རློབ་ལ་དེ་བྱིན་རླབས་དང་དེའི་སྔོན་འགྲོའི་བྱིན་ལེན་དུས་
རུང་གི་སྨན་ལོངས་སྤྱོད་དུས་ཏེ་སྔ་དྲོ་ཁོ་ནར་བྱེད་ཅིང་། དམིགས་
བསལ་དགེ་བསྐོས་དང་ལམ་དུ་ཞུགས་པ་དང་ལག་གི་བླ་དང་ཟན་
ཆང་བ་སོགས་གང་ཟག་ལྔས་ཐུན་ཚོད་དུ་རུང་བའི་སྨན་བྱིན་གྱིས་
བརླབས་ཏེ་སྤྱོད་རུང་ངོ༌། །ཕྱིའི་དངོས་པོ་ཙམ་སྨན་དུ་མཚོ་ཊཱིཀ་ལས།
གསུངས་པ་ལ་བརྟེན་ནས་ཕྱིའི་དངོས་པོ་ལ་སྨན་གྱིས་ཁྱབ་ཟེར་བ་
ཡིག་ཆར་བཀག་པ་ལྟར་ལ། དྲི་རོ་རེག་གསུམ་རེ་རེ་བའི་སྨན་ཡང་
ཡོད་དེ། དབང་བོ་ལྔ་ལས་སྣ་ལྕེ་ལུས་གསུམ་རེ་རེ་བའི་མྱོང་བྱའི་
སྨན་ཡོད་པའི་ཕྱིར། བྱིན་གྱིས་བརླབས་པ་ལ་གསོག་འཇོག་མི་་་
འབྱུང་ངོ་ཞེས་གསུངས་པ་ལྟར་ཡིན་ཀྱང་བུ་རམ་ཞག་བདུན་པར་བྱིན་
གྱིས་བརླབས་ཏེ་ཞག་ལྔའི་དུས་སུ་རོ་དང་སླ་བ་གཞན་དུ་གྱུར་བ་ལ་
གསོག་འཇོག་མི་འབྱུང་སྟེ། གསོག་འཇོག་འགོག་བྱེད་ཀྱི་བྱིན་་་་་
རླབས་ཞིག་ཀྱང་གསོག་འཇོག་སྐྱེད་བྱེད་ཀྱི་བྱིན་ལེན་མ་ཞིག་པའི་ཕྱིར་
ཏེ། རིམ་པ་ལྟར་སྨན་གྱི་གནས་སྐབས་ཀྱི་ངོ་བོ་ཉིད་འགྱུར་བའི་
ཕྱིར་དང༌། སྨན་རིགས་ཀྱི་ངོ་བོ་མ་འགྱུར་བའི་ཕྱིར་ཞེས་པ་མཚོ་
ཊཱིཀ་གི་བཤད་ཚུལ་ཡིན་ལ། ཡིག་ཆར་དེའི་ཚེ་བྱིན་རླབས་དང་བྱིན་



524 ༄༅། །གནའ་དཔེ་གཅེས་བསྡུས་དཔེ་ཚོགས།
ལེན་གཉིས་ཀ་ཞིག་ཅིང་། མཚོ་ཊཱིཀ་གི་བཤད་ཚུལ་དེ་ཊཱིཀ་དང་
རིགས་པ་གཉིས་ཀ་དང་འགལ་བས་བྱིན་རླབས་ཅན་ལ་དུས་ཀྱི་བར་
དུ་གསོག་འཇོག་མི་འབྱུང་བ་སྤྱིར་བཏང་དང་། འདི་ལ་གཉིས་ཀ་
ཞིག་ཀྱང་གསོག་འཇོག་འབྱུང་བ་བཅས་དབང་གིས་དམིགས་བསལ་
བྱེད་དགོས་པར་གསུངས་སོ། ། ཁོ་ན་རེ། མཚོ་ཊཱིཀ་ལྟར་འཐད་
པར་ཐལ། མཐའ་དཔྱོད་ལས་དེའི་ཚེ་བྱིན་ལེན་མ་ཞིག་པའི་ཕྱིར་
ཞེས་པ་རྒྱ་ཤ་མཚོ་སྣ་བ་ཆེན་པོ་གསུམ་གྱི་ལེགས་བཤད་དུ་སྣང་ངོ་ཞེས་
གསུངས་པའི་ཕྱིར་དང་། དེའི་ཚེ་བྱིན་ལེན་མ་ཞིག་སྟེ། མཐའ་
དཔྱོད་དུ། ཊཱིཀྐ་ལས། སླ་བ་འབའ་ཞིག་ཡོངས་སུ་འགྱུར་ན་ཡང་
བཏུང་བར་མི་བྱ་སྟེ། བྱིན་ལེན་མ་བྱས་པའི་ཕྱིར་རོ། ། ཞེས་་་་་་
གསུངས་པའི་ཕྱིར་ཟེར་བ་ལ་སྔ་མ་རྣམས་བརྟགས་དེ་བྱིན་ལེན་མ་
བྱས་པ་དང་འདྲ་བའི་དོན་ཡིན་ཞེས་གསུངས་ཡང་བྱིན་རླབས་མ་བྱས་
པའི་ཕྱིར་ཞེས་པའི་ཡི་གེ་བྱིན་ལེན་མ་བྱས་པར་ནོར་བར་མངོན་ཏེ།
ཞེས་གསུངས་པའི་ཕྱིར་ཞེ་ན། རྒྱ་ཤ་སོགས་ལྟར་ན་ཊཱིཀྐའི་དོན་དེ་
ལྟར་བཤད་དགོས་པའི་དོན་ཡིན་ཀྱང་རང་ལུགས་མ་ཡིན་པའི་ཕྱིར་ཏེ།
དེ་ལྟར་དོགས་པ་གཅོད་རིགས་ཀྱང་། ཞེས་དང༌། ཞིབ་ཆ་འོག་ཏུ་
བྱའོ་ཞེས་གསུངས་ལ། འོག་ཏུ་བྱིན་ལེན་ཞིག་པ་སོར་བཞག་མཛད་
ཅིང་སྔར་ལྟར་གསུངས་པའི་ཕྱིར། ཡང་མཐའ་དཔྱོད་ཀྱི་དོན་བྱིན་
ལེན་ཞིག་ཀྱང་ཊིཀྐའི་ལུང་འདིའི་དོན་བྱིན་ལེན་ཞིག་པ་དང་། དེ་
དང་འདྲ་བའི་དོན་མིན་པར་བྱིན་རླབས་མ་བྱས་པ་ལ་ཡི་གེ་ནོར་བའི་



༄༅། །རྗེ་ལྷ་མོའི་བློ་བཟང་ཚུལ་ཁྲིམས་རྒྱ་མཚོའི་འདུལ་བ། 525
དོན་དུ་བཤད་ཚུལ་ཞིག་ཀྱང་ཡོད་དམ་སྙམ་སྟེ། དེའི་བྱིན་རླབས་
ཞིག་པ་ཅི་ཡང་མ་བཤད་པར་བྱིན་ལེན་ཞིག་ཚུལ་ལན་གཉིས་བཤད་
པར་འགྱུར་ཞེས་སྒྲུབ་བྱེད་བཀོད་པའི་ཕྱིར། བྱིན་ལེན་འཇིག་པའི་
རྒྱུ་ནི། འཕྲོག་དང་འདྲིལ་དང་རེག་པ་དང༌། ། བསྔོས་དང་དགེ་
སློང་མིན་གྱུར་དང་། །དངོས་པོ་འགྱུར་དང་སྐྱེས་པ་འགྱུར། ། དོར་
བས་ཀྱང་ནི་བྱིན་ལེན་ཉམས། །ཤི་དང་དེ་དང་ཆོས་མཚུངས་དང་། །
འཕེན་པ་ཟད་དང་སྔགས་ཀྱིས་ཕྱུང་། །ངོ་བོ་འགྱུར་དང་བཅུ་གསུམ་
མོ། །ངོ་བོ་འགྱུར་བ་སྔར་ལྟར་དང་། དངོས་པོ་འགྱུར་བ་འོ་མ་ཞོར་
འགྱུར་བ་ལྟ་བུའོ། །བཟའ་བ་བཅུ་བོ་གང་རུང་མིན་ན་དུས་རུང་ཡིན་
དགོས་ཀྱང་ཤ་ཡིན་ན་མི་དགོས་ཏེ། མིའི་ཤ་ནི་ཐམས་ཅད་དུའོ། །
ཞེས་མི་ཤ་སྨན་གྱི་དོན་དུ་ཡང་མ་གནང་བའི་ཕྱིར། ནད་པས་སྨན་
བཞི་སོགས་བསྟེན་ཚུལ་སྦྱོར་བཟོད་ན་སྤྱི་དང་འདྲ་ལ། ། མི་བཟོད་
པའམ་ནད་ གསོ་ སླ་ བའི་ དགོས་ པ་ ཡོད་ ན་ དུས་ མིན་ ཟ་ བ་ དང་།
ལག་ཉ་སོགས་བཅས་རྐྱང་ཕལ་ཆེར་གནང་བའི་ཕྱིར། མུ་གེའི་ཚེ་
ལག་ ཉར་ བླངས་ པ་ སོགས་ དགུ་ སྒྲ་ མི་ སྙན་ པའི་ འདུ་ ཤེས་ དང་།
རྙེད་དཀའ་བའི་བསམ་པས་སྤྱད་ན་ལྟུང་བ་མེད་པར་གསུངས་པས་
བྱིན་རླབས་ཀྱང་འཆག་གམ་དཔྱད། མཚོ་ཊཱིཀ་ལས། སློབ་པ་
ཉིད་ཡན་ཆད་ཅེས་དང་། ་ ཆད་པ་ཡན་ཆད་ཅེས་པར་དེ་དག་མི་
བརྩི་ཡང་པདྨའོ་ཞེས་པ་ཡན་ཞེས་པའི་ཁོངས་སུ་པདྨ་གཏོགས་པར་
ཊཱིཀྐ་སོགས་ལུང་གསུམ་གྱིས་སྒྲུབ་ཅིང༌། པདྨའོ་ཞེས་པ་མདོ་རྩའི་རྒྱུ་
་



526
༄༅། །གནའ་དཔེ་གཅེས་བསྡུས་དཔེ་ཚོགས།
དཔེ་ལས་ཆུ་ལས་སྐྱེས་པའོ་ཞེས་ཡོད་གསུངས་པ་ལྟར་རོ། །རུང་ཁང་
གི་གནས་མ་ཡིན་པ་བཅུ་བཞི་རྩ་བར། ཤིང་དྲུང་དང་ཞེས་པ་ནས་
ཁྱིམ་བདག་གི་གཞི་ཞེས་པའི་བར་གྱིས་གསུངས་ཤིང་། གླེང་འབུམ་
དུ་ཁྲུས་ཁང་བགྲང་པར་གསུངས་སོ། ། རྡོ་བཏེགས་པའི་མཐའ་ལས་
བྱུང་བ་དང་། སེམས་བསྡུས་པའི་མཐའ་ལས་བྱུང་བ་དང༌། ལས་
ཀྱི་མཐའ་ལས་བྱུང་བ་དང༌། འཕྲལ་བྱུང་གི་རུང་ཁང་བཞིའི་སྟེང་
བ་ལང་གི་ལྷས་ལྟ་བུ་དང་ལྔ་ཡོད་ཅིང༌། ཤེས་པ་ཆུང་ངུའི་རུང་ཁང་
དང་། འཇུག་པ་མི་ཞན་པའི་རུང་ཁང་མདོར་བསྡུས་སྦྱར་རོ། ། སྒྲ་
བཤད་ ནི། མཚམས་ ནང༌ ཡིན་ ཡང་ དེར་ ཟས་ འཚོད་ པ་ དང་།
ཞག་ལོན་པར་བཞག་ཏུ་རུང་བས་ན་རུང་ཁང་ངོ་ཞེས་མཚོ་ཊཱིཀ་ལས་
ལས་ཀྱི་གཞི་འཆད་པར། རྩ་བར། ཆོ་ག་ལས་འདས་ན་
ལས་ མི་ འཆགས་ སོ། ། ཞེས་ སོགས་ བྱུང་། ལས་ ཀྱི་ གླེང་གཞི་ནི།
དྲུག་སྡེས་ གྲངས་འཆོལ་བར་བྱས་པ་ཆོ་ག་ལས་འདས་ན་ལས་མི་་་་
འཆགས་པའི་གླེང་གཞི་ཡིན་གྱི་ལས་གསར་བཅས་ཀྱི་གླེང་གཞི་མིན་ཏེ།
དེའི་སྔོན་གསོལ་བཞིའི་ལས་སོགས་ཡོད་པའི་ཕྱིར་དང་། ལས་ཀྱི་
བཅས་པ་འདུག་པ་དང་བྱ་བ་དང་གསོ་སྦྱོང་གྱིས་ཤིག་ཅེས་པའི་་་
སྐབས་སུ་མཛད་པའི་ཕྱིར་ཏེ། ཀུན་མཁྱེན་རིན་པོ་ཆེས། ལུང་
ལས། བྱ་བ་ནི་ཞེས་པས་གསོལ་བ་འབའ་ཞིག་པ་དང་། གསོལ་
གཉིས་ཀྱི་ལས་དང་། གསོལ་བཞིའི་ལས་སོ། ། ཞེས་གསུངས་པས་



༄༅། །རྗེ་ལྷ་མོའི་བློ་བཟང་ཚུལ་ཁྲིམས་རྒྱ་མཚོའི་འདུལ་བ། 527
སོ། །དགེ་འདུན་གྲངས་ཚང་ཞིང་ཁ་སྐོང་དུ་འོས་པ་ཡི་ལས་བྱེད་པ་
བོས་ལས་གསུམ་ཅི་རིགས་མ་འཁྲུལ་བར་བརྗོད་པ་ཉམས་སུ་མྱོང་བའི་
ཐབས་དེ། འདིར་བསྟན་ལས་ཀྱི་ཆོ་གའི་དོན་ཡིན་ལ། དགེ་
འདུན་མཚན་ཉིད་གསུམ་ལྡན་གྱིས་ཆོ་ག་ཁྱད་པར་ཅན་གྱི་སྒོ་ནས་
གྲོས་སུ་བསྡུར་བའི་བདག་ཉིད་དུ་གྲུབ་པའི་རིགས་སུ་གནས་པ་དེ།
འདིར་བསྟན་ལས་ཀྱི་མཚན་ཉིད་ཡིན་པ་ཊཱིཀྐའི་དགོངས་པ་སྟེ། དེ་
ཉིད་ལས། ལས་ཀྱི་རྒྱུར་གྱུར་པའི་ཆོ་ག་དགེ་འདུན་ཚང་བ་དང་།
ལས་བརྗོད་པ་དང༌། ལས་བྱེད་པ་ཉིད་ལ་སོགས་པ་ལས་འདས་ན་
ཞེས་ཆོ་ག་རྒྱུ་དང་ལས་འབྲས་བུ་དང༌། བསྙེན་པར་རྫོགས་པ་
སོགས་ལས་ཀྱི་འབྲས་བུར་གསུངས་པས་སོ། །ལས་ དངོས་ལ་ལས་
མཛད་པ་པོ་དགེ་འདུན་གྱི་མཚན་ཉིད་དང༌། རྗོད་པར་བྱེད་པ་པོ་
ལས་མཁན་གྱི་མཚན་ཉིད་དང་། བསྒྲུབ་པར་བྱ་བ་དོན་གྱི་མཚན་
ཉིད་ དང༌། ལས་ དེ་ འཆགས་ པ་ བསམ་ པའི་ མཚན་ ཉིད་ དང་།
ལས་ཀྱི་ཆོ་གའི་ངོ་བོའི་མཚན་ཉིད་དང་། སོགས་སྒྲས་ལས་འཆགས་
པའི་མཚན་ཉིད་དང༌། ལས་ཉམས་སུ་མྱོང་བ་འཆགས་པའི་དུས་ཀྱི་
མཚན་ཉིད་བདུན་ཡོད་པ་ལས། དང་བོ་ལ་གྲངས་ཚང་བ་དང་།
ཁ་སྐོང་གི་མཚན་ཉིད་ཚང་ཞིང་། མཐུན་པའི་མཚན་ཉིད་དང་
གསུམ་ལས། གྲངས་ཚང་ཚུལ་མཚོ་ཊཱིཀ་ལས། བཞི་བཅུ་ཉི་ ཤུ་
དང་ནི་ཉི་ཤུ་རྩ་གཉིས་དང༌། །བཅུ་གཉིས་ནས་ནི་བཞི་ཡི་བར་ཏེ་
བདུན་མ་གཏོགས། །ཞེས་གསུངས་པ་ལྟར་རིམ་བཞིན་དབུས་སུ་དགེ་



528
༄༅། །གནའ་དཔེ་གཅེས་བསྡུས་དཔེ་ཚོགས།
སློང་མ་ཡི་སྤོ་མགུ་སྤྱོད་པ་སོགས་ཀྱི་མགུ་དབྱུང་ལ་ཕ་མ་ཉི་ཤུ་ཉི་ཤུ་སྟེ་
བཞི་བཅུའོ། ། ཡུལ་དབུས་སུ་བུད་མེད་བསྙེན་པར་རྫོགས་པ་ལ་ཕ་
བཅུ་མ་བཅུ་གཉིས་ སྟེ་ཉེར་གཉིས་སོ། ། མཐའ་འཁོབ་ ཏུ་མ་དང་་་་
དབུས་སུ་ཕ་དགེ་འདུན་ལྷག་མ་ལས་དབྱུང་བར་ཉི་ཤུའོ། ། ཞེས་པ་
ལུང་རིགས་གཏེར་མཛོད་ལྟར་ཡིན་ལ། མཚོ་ཊཱིཀ་དང་ལས་ཊཱིཀ་
ཆེན་མོར། ཕ་མཐའ་འཁོབ་ཏུ་དབྱུང་བར་ཡང་ཕ་ཉི་ ཤུ་དགོས་
གསུངས་པ་རྩ་བར། དབྱུང་བ་ལ་ནི་ཉི་ཤུ་ཞེས་དང་། ཊཱིཀྐ་ལས།
དགེ་འདུན་ལྷག་མའི་ལྟུང་བ་ལས་དབྱུང་བ་ལ་ནི་དགེ་སློང་ཉི་ཤུ་ལ་
སོགས་པའོ། ། ཞེས་མཐའ་དབུས་ཁྱད་མ་ཕྱེ་བའི་དགོངས་པའོ། །
དབུས་ སུ་ ཚངས་ སྤྱོད་ ཉེར་ གནས་ སོགས་ བཞི་ ནི། ཊཱིཀྐ་ ལས།
དགེ་སློབ་མའི་སྡོམ་པ་སྦྱིན་པ་དང་། ཚངས་པར་སྤྱོད་པ་ལ་ཉེ་བར་
གནས་པའི་སྡོམ་པ་སྦྱིན་པ་དང་། འཁོར་ཉེ་བར་འཇོག་པ་དང་།
འཁོར་མང་བོ་ཉེ་བར་འཇོག་པའི་གནང་བ་སྦྱིན་པ་ལ་ནི་ཡུལ་དབུས་
སུ་དགེ་སློང་མ་བཅུ་གཉིས་ལ་སོགས་པའོ། ། ཞེས་སོ། །བཞི་ཞེས་པ་
མི་འཐད་པར་ཐལ། རིན་ཕྲེང་ལས། མ་ཆོག་སོགས་ལྔ་ལ་བཅུ་
གཉིས་ དང༌། ཞེས་ གསུངས་ པའི་ ཕྱིར་ ཞེས་ ན། ཊཱིཀྐ་ ལས།
བསྙེན་པར་རྫོགས་པ་ལ་ནི་དགེ་སློང་བཅུ་དང་། དགེ་སློང་མ་བཅུ་
གཉིས་ལ་སོགས་པའོ། ། ཞེས་སྔར་གྱི་བཞི་དང་མའི་གྲངས་བཅུ་་་་
གཉིས་སུ་འདྲ་བས་ཡིན་ནོ། །མཐའ་འཁོབ་ཏུ་བུད་མེད་བསྙེན་པར་
རྫོགས་པ་ལ་ ཕ་ལྔ་མ་དྲུག་སྟེ་བཅུ་གཅིག་གོ། ཡུལ་དབུས་སུ་དགེ་



༄༅། །རྗེ་ལྷ་མོའི་བློ་བཟང་ཚུལ་ཁྲིམས་རྒྱ་མཚོའི་འདུལ་བ། 529
སློང་བསྙེན་པར་རྫོགས་པ་ལ་དགེ་སློང་ཕ་བཅུའོ། ། མའི་དགག་་་་་
དབྱེར་ཕ་ལྔ་མ་བཞི་སྟེ་དགུའོ། ། མ་ཡི་སྤོ་མགུར་ཕ་མ་བཞི་བཞི་སྟེ་
བརྒྱད་ཚང་བའོ། ། ཚངས་སྤྱོད་ཉེར་གནས་སོགས་བཞིར་མཐའ་
འཁོབ་ཏུ་མ་དྲུག་དང༌། མཐའ་འཁོབ་ཀྱི་ཕ་བསྙེན་རྫོགས་ཀྱི་ཆོ་ག་
དང་། ཕའི་དགག་དབྱེ་ལ་ལྔ་དང་། དགག་དབྱེ་བྱེད་པ་བོ་མི་
བསྐོ་བར་དགག་དབྱེ་བྱེད་པ་སོགས་ལས་རྣམས་ཕལ་ཆེར་བཞིས་བྱེད་
པའོ། ། དེ་ལྟར་ན་གྲངས་ཚང་གི་བྱེ་བྲག་མི་འདྲ་བ་བཅུ་གཅིག་གོ།
ཁ་ཅིག་དབྱར་དང༌། དགག་དབྱེ་བྱེད་པ་ལ་ཁ་སྐོང་ལྔ་དགོས་ཞེས་
ཟེར་ལོ། །མི་འཐད་དེ། དེ་ནི་ཚུལ་ཤིང་བྲིམ་པ་བོ་དང་། དགག་
དབྱེ་བྱེད་པ་བོར་བསྐོ་བྱ་དེ་ཁ་སྐོང་གི་གྲངས་སུ་འཁྲུལ་པའི་རྨོངས་
གཏམ་མོ། ། མཚོ་ཊཱིཀ་ལས་བཞི་བཅུ་དང༌། ཉི་ཤུ་དང་། བརྒྱད་
དང༌། བཞི་རྣམས་གྲངས་ངེས་ཅན་ཡིན་ལ། དེ་ལས་གཞན་་་
རྣམས་ལ་ཇི་སྐད་བཤད་པའི་གྲངས་མ་ཚང་ཡང་དགེ་འདུན་ཙམ་དུ་
ལོངས་ན་ཉེས་བཅས་འཆགས་པར་གསུངས་ལ། རིན་ཕྲེང་དང་།
ཡིག་ཆར་དགུ་ལྔ་གཉིས་ལའང་མི་འཆགས་པར་གསུངས་ པ་ ཕའི་་་
བསྙེན་རྫོགས་ཀྱི་ཆོ་ག་དང་། དགག་དབྱེ་བྱེད་པ་བོ་བསྐོ་བའི་ལས་
མི་འཆགས་ པའི་དོན་ཡིན་ནོ། ། གཉིས་ པ་ མཚན་ ཉིད་ ཚང་ བ་ནི།།
ཁ་སྐོང་དུ་འོས་པ་ལ་ཆོས་བཅུ་གསུམ་དང་ལྡན་པ་དགོས་པར་བཤད་
དེ། ལུང་གཞིར་བཤད་པ་ནི་དང་བོ་བཅུའོ། ། ཐ་མ་གསུམ་ཞུ་བ་
ལས་བཤད་དོ། །དེའི་སྟེང་དུ་ལུས་ཐ་མལ་དུ་གནས་པ་དང་། ཐ་



530 ༄༅། །གནའ་དཔེ་གཅེས་བསྡུས་དཔེ་ཚོགས།
སྙད་གསུམ་ལྡན་ཏེ་རུང་མཐུན་སྦྱར་བ་གཉིས་དང་བཅས་པའི་ཆོས་
བཅོ་ལྔ་དང་ལྡན་པ་སྤྱིར་བཏང་ལ་དགོས་ཀྱང་། དམིགས་བསལ་
རིམ་བཞིན་འགྲོ་ཞིང་གསོ་སྦྱོང་བྱ་བ་དང༌། མཚམས་པོ་ཆེར་ཆོས་
གོས་དང་མི་འབྲལ་བའི་གནང་བ་སྦྱིན་པ་ལྟ་བུའི་བག་ཡངས་འགའ་
ཞིག་དང་ལྟུང་ཐུན་བྱིན་རླབས་ཀྱི་ཚེ་གང་ལ་བྱ་བའི་ཡུལ་ཡང་ཁ་སྐོང་
དུ་འོས་པ་དང་། དགེ་འདུན་ཕྱོགས་གཉིས་སུ་ཕྱེ་ཚེ་ཆོས་ཕྱོགས་པ་
ཡང་ཐ་དད་དུ་གནས་པ་ཡིན་ཀྱང་ཁ་སྐོང་བར་འོས་པ་དང༌། ཆོས་
མིན་ཕྱོགས་ཀྱི་ལས་ལ་སྡིག་ལྟ་ཅན་ཁ་སྐོང་དུ་དགོས་པ་དང་། ལྟུང་
ཐུན་བྱིན་ གྱིས་ བརླབ་ ཡུལ་ ལ་ འཁྲུལ་ བཅས་ ཁ་ སྐོང་ དུ་ དགོས་ཏེ།
བཤགས་བསྡམས་རླབས་གསུམ་གང་ཡང་མ་བྱས་པའི་བསྡམ་བྱའི་
ཉེས་བྱས་དང་ལྡན་ཡང་འཁྲུལ་བཅས་ཡིན་པའི་ཕྱིར། སངས་རྒྱས་
ནི་ཁ་སྐོང་དུ་མི་རུང་ཀྱང༌། སོ་ཐར་གྱི་མདོ་འདོན་པ་བོ་དང་ལས་
བྱེད་པ་བོར་རུང་བར་ལས་ཊཱིཀ་ལས་གསུངས་ལ། ཕ་མ་ཐུན་མོང་
གི་ལས་དགག་དབྱེ་ལྟ་བུར་མཚན་མཐུན་པ་ཁ་སྐོང་དུ་མི་དགོས་ཤིང་།
ཐུན་མོང་མིན་པའི་ལས་ལའང་མཚན་མཐུན་མེད་མི་རུང་དུ་དགོས་པ་
མིན་ཏེ། དེའི་ཚེ་ཁ་སྐོང་དང་ལས་བྱེད་པ་པོ་མཚན་གྱུར་ཀྱང་་་་
འཆགས་པར་ཞུ་བ་དྲངས་ནས་ལས་ཊཱིཀ་ལས་གསུངས་པའི་ཕྱིར་དང༌།
མ་ཡི་ཐུན་མོང་མ་ཡིན་པའི་ལས་རྣམས་ཕ་ཡིས་བྱེད་རུང་བའི་ཕྱིར་ཏེ།
རྩ་བར། ལས་བྱེད་པ་མོས་མི་ནུས་ན་དེས་དགེ་སློང་གིས་བྱས་པའི་
ཚིག་ངེས་པར་བརྟགས་ན་རུང་ངོ༌། ། ཞེས་དང་། རྒྱ་ཆེར་འགྲེལ་



༄༅། །རྗེ་ལྷ་མོའི་བློ་བཟང་ཚུལ་ཁྲིམས་རྒྱ་མཚོའི་འདུལ་བ།
531
ལས། དེས་དགེ་སློང་གིས་ལས་བྱས་པའི་ཚིག་ངེས་པར་བརྟགས་
ཤིང་ཐོས་ན་དེ་ལས་བྱས་པ་ཉིད་དུ་འགྱུར་བའོ། །ཞེས་གསུངས་པའི་
ཕྱིར། འདི་ཡན་གྱིས་མཚོ་ཊཱིཀ་ལྟར་འགྲེང་མིན་ཡུལ་མིན་ཐ་དད་
གནས་མིན། སྡིག་ལྟ་ཅན་མིན་འཁྲུལ་མིན་མཚམས་གཞན་མིན་པ་
དང་དྲུག་ལ་ཉེས་མེད་འཆགས་པའི་དམིགས་བསལ་གསུངས་ཤིང་།
གཙུག་ལག་ཁང་ཤར་མར་འདུན་པ་ཕུལ་བས་གཙུག་ལག་ཁང་ནུབ་
མའི་ལས་ཀྱི་ཁ་སྐོང་བྱེད་པ་ཡོད་པས་སྤྱིར་འདུན་པ་མ་ཕུལ་བ་མི་
དགོས་ལ། བསྒྲུབ་བྱའི་ངོས་ནས་དང་ཁ་སྐོང་ཕན་ཚུན་གྱིས་རྣམ་
དག་ཏུ་ཡིད་ཆེས་ཡོད་ན་མ་རྫོགས་པ་དང་ཉམས་པ་ཡིན་ཡང་ལས་
འཆགས་པ་དང་། མཚམས་ཤར་མར་རྐང་པ་ཡ་གཅིག་བཞག་སྟེ་
ནུབ་མར་ཡ་གཅིག་བཞག་པའི་དགེ་སློང་གིས་གཉིས་ཀའི་ལས་ཀྱི་ཁ་
སྐོང་བྱས་པས་ལས་འཆགས་པ་ཡོད་པར་བསོད་གྲགས་པ་དང་ལེགས་
བཟང་བས་གསུངས་པ་དང་། མཐའ་དཔྱོད་ལས། གླེན་པ་དང་
མྱོས་པ་སོགས་ཀྱིས་བདག་ལ་ལས་བྱས་པར་ཤེས་ན་ལས་འཆགས་ལ།
མི་ཤེས་ན་མི་འཆགས་པར་གསུངས་ པས་ ཐ་སྙད་གསུམ་ལྡན་་་་་
དམིགས་བསལ་ཡོད་ལ་གཞན་རྣམས་དཔྱད། མ་རྫོགས་པ་དང་
ཉམས་པ་སོགས་ཀྱིས་མཁན་པོ་བྱས་ན་ཉེས་མེད་འཆགས་པ་ཡོད་དེ།
མཚོ་ཊཱིཀ་ལས། ལེན་པ་པོས་ནི་མཁན་པོ་མཚན་ཉིད་དང་ལྡན་པར་
འདུ་ཤེས་ཀྱང་དགེ་འདུན་རྣམས་ཀྱིས་མཁན་པོ་མཚན་ཉིད་དང་མི་
ལྡན་པ་དེ་རྒྱུས་ཤེས་པའི་དབང་དུ་བྱས་ཏེ་འདས་པ་དང་བཅས་་་་
-
-
-
-



532 ༄༅། །གནའ་དཔེ་གཅེས་བསྡུས་དཔེ་ཚོགས།
པའོ། །ཞེས་གསུངས་པས་ཤེས་སོ། །གལ་ཏེ་དགེ་འདུན་རྣམས་ཀྱིས་
ཀྱང་དེ་ལ་མཁན་པོ་མཚན་ཉིད་དང་ལྡན་པར་འདུ་ཤེས་ན་ནི་འདས་
པ་དང་བཅས་པར་འགྱུར་བར་མི་རིགས་སོ། །དེ་ལྟར་ན་སྦྱིན་པ་དང་
བསྐོ་བའི་ལས་ལ་ཡུལ་གྱི་འདུ་ཤེས་ཀྱིས་བཞག་གོ། ཞེས་གསུངས་
པའི་ཕྱིར། ལས་བྱེད་དང་ཁ་སྐོང་ཡང་དེ་དང་འདྲ་སྟེ། མཚོ་ཊཱིཀ་
ལས། དེ་དགེ་འདུན་ལ་ཡང་སྦྱར་ཏེ་དཔྱད་པ་ཐ་སྙད་པ་ཡིན་པར་
རྒྱུ་ མཚན་ མཚུངས་ པའི་ ཕྱིར། ཞེས་ དང་། ལས་ ཊཱིཀ་ ལས།
ལས་སྒྲུབ་པར་བྱེད་པ་པོའི་དགེ་འདུན་དང༌། ལས་མཁན་ཡང་སོ་
སོ་རང་རྒྱུད་མ་དག་པར་ཤེས་ཀྱང་ཕན་ཚུན་མཐོང་ཐོས་དོགས་གསུམ་
གྱི་སྐྱོན་མེད་པས་དག་པར་ཤེས་ན་མཐོང་ཐོས་དོགས་གསུམ་མེད་པས་
དག་པ་ཡིན་ལ། དེར་ཤེས་ན་དོན་ཤེས་མཐུན་པས་ལས་འཆགས་ལ།
ཞེས་གསུངས་པའི་ཕྱིར། དེ་ལྟར་ན་བཞིར་མ་ཚང་བར་ལས་་་་་་
འཆགས་པ་ཡོད་པར་ཐལ་ཞིང་། མཐའ་དཔྱོད་ལས། དགེ་་་
འདུན་ཚད་ལྡན་དང་ལས་སློབ་རྣམ་དག་དགོས་ཀྱང་མཁན་པོ་མི་མེད་
དམ་ཁྱིམ་པ་ཡིན་ཀྱང་བསྒྲུབ་བྱའི་ངོར་རྣམ་དག་ཏུ་སྣང་ན་སྡོམ་པ་
སྐྱེས་པ་གང་ཞིག་ཅེས་དང་། ལས་སློབ་དེ་ལྟར་མིན་ན་ལས་མི་་་
འཆགས་པས་མཁན་པོ་དང་མི་འདྲ་བའི་ཕྱིར་ཏེ། ཞེས་ སོགས་་་
གསུངས་པས་མ་རྫོགས་པ་སོགས་གསུམ་དང་ལས་བྱེད་ལ་དམིགས་
བསལ་མེད་ཟེར་རམ། འོད་ལྡན་ལས། འདི་ཙམ་ཞིག་ལས་བྱེད་
པ་ལ་ཡང་རྗེས་སུ་སྦྱར་བར་བྱའོ། །ཞེས་གསུངས་པས་སྔ་མ་ཁུངས་



༄༅། །རྗེ་ལྷ་མོའི་བློ་བཟང་ཚུལ་ཁྲིམས་རྒྱ་མཚོའི་འདུལ་བ། 533
གཏན་མེད་པ་མིན་པས་དཔྱད། ས་གཞན་ན་གནས་པ་ཉེར་ལྔ་ནི།
སྤོ་བ་དང་། གཞི་ནས་སྤོ་བ་དང༌། སླར་ཡང་གཞི་ནས་སྤོ་བ་སྟེ་སྤོ་
སྤྱོད་གསུམ་དང༌། དེ་བཞིན་དུ་མགུ་སྤྱོད་གསུམ་དང༌། སྤོ་ལྡན་
གསུམ་དང་། མགུ་ལྡན་གསུམ་སྟེ་བཅུ་གཉིས་དང་ངོ་བོ་ཉིད་འཚོལ་
བ་དང་། མཐུན་པ་སྦྱིན་པ་དང་། བསླ བ་ པ་བྱི ན་ པ་ དང་།
བསྡིགས་སྨད་བསྐྲད་ཕྱིར་འགྱེ ད་བཞི་དང་ག ན ས་དབྱུ ང་བདུན་
རྣམས་སོ། །གསུམ་པ་ནི། མི་མཐུན་པ་གཉིས་དང་བྲལ་བའོ། །ལ་
ལ་དག་རྒྱལ་བ་ཁ་སྐོང་མི་འོས་པའི་ཕྱིར་ན་འདུས་པ་ཕྱིར་བཟློག་གི་མི་
མཐུན་པ་མི་སྐྱེད་ཟེར་བ་དེའི་རྒྱུ་མཚན་མ་ངེས་ཏེ། བསྙེན་རྫོགས་
སྦྱིན་ཡུལ་གྱི་དགེ་ཚུལ་དེ་ཁ་སྐོང་མིན་མོད། འོ ན་ཀྱང་ར ང་ལ་
བསྙེན་རྫོ ག ས་ ཕྱིར་བཟློག་པ་ འཆ ག ས་ པས་ སོ། ། འོ་ན་ རྩི་ བར།
རྒྱལ་བ་ནི་མི་མཐུན་པ་བྱེད་པ་ཉིད་མ་ཡིན་ནོ། །ཞེས་གསུངས་པ་མི་
འཐད་པར་ཐལ་ལོ་ཞེ་ན། དེ་ནི་མ་འདུས་པའི་མི་མཐུན་པ་མི་སྐྱེད་
པ་ལ་ལུང་གཞི་དང་། གཏམ་གཞི་ལས་དམིགས་ཀྱིས་བསལ་ཏེ་
གསུངས་པའི་ཕྱིར། འོ་ན་ལག་རྡུམ་རབ་ཏུ་བྱུང་བ་རྒྱལ་བས་བཀག་
པའི་ཕྱིར་ན། ལག་རྡུམ་ལ་རབ་བྱུང་དང་བསྙེན་རྫོགས་མི་འཆགས་
སམ་ཞེ་ན། ལས་གྲལ་དེར་གནས་དགེ་སློང་ཆོས་ལྡན་གྱིས། །ལས་
འདི་མི་རུང་ཟེར་བ་ཕྱིར་བཟློག་གོ། ཞེས་ལུང་རིགས་གཏེར་མཛོད་
ལས་གསུངས་པ་ལྟར། ལས་གྲལ་དེར་དངོས་སུ་བྱོན་ནས་མ་བྱེད་
ཅེས་བཀག་པ་མིན་པའི་ཕྱིར་ན་བསྙེན་རྫོགས་ཀྱི་ལས་མི་འཆགས་པ་



534 ༄༅ ། །གནའ་དཔེ་གཅེས་བསྡུས་དཔེ་ཚོགས།
མིན་ནོ། ། གླེན་པ་དང་། ཞེ་འགྲས་པའི་ནད་དང་བཅས་པ་དང་།
ཚིག་མི་བརྟན་པ་དང་། སོགས་སྒྲས་བསྡུས་པ་ངོ་ཚ་མེད་པ་དང་།
ཡི་དམ་ལས་ཉམས་པ་དང་། སྔོན་ཉེས་པ་བྱུང་བ་དང་། དང་བོ་
འཁྲུགས་པ་དང་། སྨྱོན་པ་དང༌། སྤྱོད་ལམ་ལས་ཉམས་པ་དང་།
ངག་མ་བསྡམས་པ་སྟེ་བཅུས་ཆོས་ལྡན་གྱི་ལས་དཀྲུགས་ཀྱང་ཕྱིར་
བཟློག་འཆགས་པ་མིན་ལ། ཆོས་མིན་གྱི་ལས་ལ་ནི་དེས་ཀྱང་བཟློག་
པ་འཆགས་སོ། །གཉིས་པ་ལས་མཁན་གྱི་མཚན་ཉིད་ནི། ཁ་སྐོང་
བར་འོས་པ་དང་། ལས་རང་རང་གི་ཆོ་ག་ཤེས་པ་གཉིས་དགོས་
ཀྱང་། དམིགས་བསལ་སྔར་བཤད་ཟིན་ཅིང༌། ལས་རྗོད་པར་
བྱེད་པ་པོ་མཚན་ཉིད་པ་མེད་ན་སྤྲོ་བ་སྤྱོད་པ་སོགས་ཀྱིས་སོ་ཐར་གྱི་
མདོ་གདོན་རུང་ངོ༌། །ལས་བརྗོད་པ་ཙམ་ལ་བསྙེན་རྫོགས་ཀྱི་སྡོམ་པ་
གསོ་རུང་ཡན་ཆད་དང་ལྡན་པ། ཡང་དག་པའི་ལྟ་བ་དང་ལྡན་པ།
རང་རང་གི་ལས་ཆོག་ཤེས་པ། མཚམས་གཞན་ན་གནས་པ་མིན་པ་
སྟེ་ཆོས་བཞི་ལྡན་གྱིས་ཆོག་པར་མཚོ་ཊཱིཀ་ལས་སོ། །གསུམ་པ་བསྒྲུབ་
བྱ་དོན་གྱི་གཞི་ལ་གཉིས་ལས། སེམས་ཅན་མིན་པ་ལ་བརྟེན་པ་
བཅུ་གཅིག་སྟེ། གནས་ལ་བློ་མཐུན་དང༌། མཚམས་ཐ་དད་ཀྱང་
གསོ་སྦྱོང་གཅིག་པའི་གནས་ཀྱི་སྡོམ་པ་སྦྱིན་པ་དང་། མཚམས་པོ་
ཆེ་བཅད་དགྲོལ་གཉིས་དང་། མཚམས་བུ་ཆུང་བཅད་དགྲོལ་
གཉིས་ཏེ་བཞི་དང༌། རུང་ཁང་གཅོད་པ་ལ་བློ་མཐུན་དང་དེ་དགྲོ
ལ་བ་གཉིས་དང་། འདི་ཤཱ་ཏམ་ན་མེད། མཚམས་པོ་ཆེར་ཆོས་
。



༄༅། །རྗེ་ལྷ་མོའི་བློ་བཟང་ཚུལ་ཁྲིམས་རྒྱ་མཚོའི་འདུལ་བ། 535
གོས་དང་མི་འབྲལ་བའི་གནང་བ་སྦྱིན་པ་དང་། སྲ་བརྐྱང་གདིང༌
བ་ལ་བློ་མཐུན་བྱེད་པ་དང༌། སྲ་བརྐྱང་དབྱུང་བའོ། །རྨ་བྱའི་སྡོམ་
དུ་ཤི་རྫས་བྱིན་རླབས་གསོ་སྦྱོང་བློ་མཐུན་བྱ། །ཞེས་ཡོད་ཀྱང་བཅུ་
གཅིག་གི་གྲངས་ལས་ཊིཀ་ལ་བརྟེན་པས་མི་འཐད་དེ། དེར་དེ་བྱིན་
རླབས་དགུའི་གྲངས་སུ་བགྲང་བས་སོ། །འོ་ན་དེ་ལ་འབའ་ཞིག་ཤི་
རྫས་བྱིན་རླབས་དང་། ། ཞེས་པའི་དེ་སྒྲ་སྙེགས་ས་མེད་པར་ཐལ་ལོ་
ཞེས་ན། གཞི་སེམས་ཅན་མིན་པ་ལ་བརྟེན་པ་དེ་ལས་ཞེས་པའི་
དོན་ཡིན་གྱི་བཅུ་གཅིག་པོ་དེ་ལས་ཞེས་པའི་དོན་མིན་པར་གསུངས་
པའི་ཕྱིར། སེམས་ཅན་མིན་པ་ལ་བརྟེན་པ་དེ་ལས་གསོལ་བ་འབའ་
ཞིག་པའི་ལས་ནི། ཤི་རྫས་བྱིན་རླབས་དང༌། གནས་ལ་བློ་མཐུན་
དང༌། མཚམས་གཅོད་སོགས་གསོལ་གཉིས་ཏེ། སྲ་བརྐྱང་་་་་་
དབྱུང་བ་ལ་སོགས་གསོལ་བཞིའོ། ། གཉིས་པ་གཞི་སེམས་ཅན་ལ་
བརྟེན་ པ་ ལ། ཁྱིམ་ པ་ དང༌། རབ་ བྱུང་ལ་ བརྟེན་ པ་ གཉིས།
དང་བོར་ལྷུང་བཟེད་ཁ་སྦུབ་པ་དང་། དེ་བསྲང་བ་དང་། མུ་
སྟེགས་ཀྱི་གནས་པ་སྦྱིན་པ་དང་། ཁྱིམ་གྱི་བསླབ་པའི་སྡོམ་པ་སྦྱིན་
པ་དང་། དེ་ཉིད་བག་ཡངས་སུ་བྱེད་པ་དང་བཅས་པ་ལྔའོ། །
གཉིས་པར་བསྙེན་པར་རྫོགས་པ་ལ་བརྟེན་པ་གཉིས། དད་པར་རྩ་
བའི་དབྱེ་བ་སྦྱིན་པའི་ལས་སོགས་བརྒྱུད་ལས་སྦྱིན་ལས་ཞེ་བརྒྱད་ནི།
ཁང་བ་ཁང་ཆེན་བསྟན་གནང་གཉིས། །དགེ་སློང་ཕ་མར་སྣམ་སྦྱར་
དང་། །མི་འབྲལ་གནང་གཉིས་ལོ་དྲུག་བསྟུན། །འཁོར་དང་འཁོར་



536 ༄༅། །གནའ་དཔེ་གཅེས་བསྡུས་དཔེ་ཚོགས།
མང་གནང་གཉིས་དང༌། ། འཁར་བ་དྲ་བ་སོ་སོ་དང༌། ། དེ་གཉིས་
ཚིག་གཅིག་གིས་སྦྱིན་གསུམ། །བུ་དང་ཉེ་དུ་མཚམས་ཕྱིར་འགྲོ། །ངོ་
བོ་ཉིད་འཚོལ་བསླབ་པ་སྦྱིན། ། མཐུན་སྦྱིན་མཐུན་པའི་གསོ་སྦྱོང་
སྦྱིན། ། ལྕི་ཆོས་ལྷག་མའི་སྤོ་མགུ་དྲུག། དབྱུང་བ་སྤྱི་དང་སོ་སོར་
ཕྱེ། ། བཅུ་གཉིས་དང་བཅས་དབྱུང་བཅུ་གསུམ། ། དྲན་དང་མ་སྨྱོས་
འདུལ་བ་སྦྱིན། ། བསྡིགས་སྨད་བསྐྲད་འབྱེད་བཞི་བོ་དང༌། ། མ་་་
མཐོང་མི་འཆོས་ལྟ་མི་གཏོང་། ། དགེ་སློང་མ་དང་འདྲེས་པ་བཞི། །
གནས་དབྱུང་ངོ་བོ་ཉིད་འཚོལ་དང༌། ། ལས་ཕྱེ་བཅུ་མཐར་བཟོད་
སྦྱིན་བཅུ། ། ཞེས་སོ། ། བསྐོ་བའི་ལས་སོ་གསུམ་ནི། གསང་སྟོན་
དབྱར་གྱི་གནས་མལ་ སྟོབ། ། དགག་དབྱེ་བྱེད་པོ་སྲ་བརྐྱང་ནི། །
གདིང་དང་སྦེད་གཉིས་སྤོང་ཞལ་ཏ། ། ལག་བླ་ལག་དཔོན་བསྐོ་་་་
གཉིས་གཅིག། གནས་ཁང་ ཟས་བསྐོ་ཐུག་པ་དང་། ། བག་ཆོས་་
ཕྲན་ཚེགས་སྣོད་སྤྱད་འགྲུབ། ། གོས་དང་ རས་ཆེན་ སྦེད་འགྱེད་་་་་
བཞི། ། མངག་གཞུག་མཛེས་འཆོས་གཟུ་བོ་བསྐོ། ། གསལ་དང་་་་
གསལ་བའི་གསལ་གཉིས་གཅིག། རྩོད་སྤང་གང་མང་ཚུལ་ ཤིང་
བྲིམ། །ཁྱིམ་སུན་གླེང་དང་མ་དང་གོ། མའི་སྟོན་ནགས་མྱུལ་སྡེར་
སྤྱད་བྲིམ། །གནས་མལ་བྱི་བོ་འབོག་གཉིས་གཅིག། ཤིང་ཐོག་བྲམ་
དང་ཆུའི་ཞལ་ཏ། བང་རིམ་ཞལ་ཏ་སྒེའུ་ཆུར་སྲུང༌། ། ཞེས་སོ། །
བྱིན་གྱིས་བརླབས་པའི་ལས་དགུ་ནི། ། གསོ་དགག་ལྟུང་བ་བྱིན་་་་་
རླབས་བརྒྱུད། །ཤི་རྫས་ནོར་འདྲ་བྱིན་རླབས་སྡོམ། ། ཞེས་སོ། ། མི་



༄༅། །རྗེ་ལྷ་མོའི་བློ་བཟང་ཚུལ་ཁྲིམས་རྒྱ་མཚོའི་འདུལ་བ། 537
མཐུན་པའི་ལས་ཉེར་བདུན་ནི། གྲངས་གཞུག་བཞི་དང་བསྒོ་ལས་
བཅུ། །དམའ་དབབ་བསྡིགས་སྨད་བསྐྲད་འགྱེད་བཞི། །གསོ་དགག་
བཞག་དྲུག་སྤང་བའི་ལས། །གནས་དབྱུང་བདུན་དེ་དེ་དག་ལས། །
ཕྱི་མ་བཅུ་གསུམ་ཆད་པའི་ལས། ། དངོས་ཡིན་ལས་ཊིཀ་ཡིག་ཆར་
གསུངས། ། ཞེས་སོ། །ཡོ་བྱད་སྦྱིན་པའི་ལས་གསུམ་ནི། ། ཞལ་ཏ་པ་
དང་དགེ་སློང་མར། ། གོས་ངན་རས་ཡུག་སྦྱིན་གཉིས་དང༌། ། སྲ་་
བརྐྱང་གདིང་ལ་གཏད་པ་གསུམ། ། ཞེས་སོ། ། རྗེས་སུ་གནང་བའི་
ལས་བཞི་ནི། །གསང་བསྐོ་བར་ཆད་དྲི་བ་དང་། །གསོ་དགག་འབའ་
ཞིག་ པ་ གཉིས་ སོ། ། ཞེས་ སོ། ། རང་ དོན་ ལ་ སྦྱར་ བ་ གཉིས་ ནི།
གནས་ངན་ལེན་བརྗོད་ཚུལ་ཤིང་དང་། ། དབྱར་གནས་ ཁས་བླང་་
སྡོམ་པས་གཉིས། །ཞེས་སོ། །རབ་ཏུ་བྱུང་བ་ལ་མཁོ་བཞག་བཅུ་དྲུག་
ནི། ། མཚམས་བཅད་དེར་མི་འབྲལ་སྨྱོས་གནང༌། ། སྣམ་སྦྱར་ སྟན་
གནང་ཕྱག་མི་བྱ། །འཁོར་གཉིས་འཁར་དྲ་རྙེད་གཅིག་བྱ། ། སྔོན་
རོལ་སྡོམ་གཉིས་བུ་ཉེ་དུ། །མཚམས་ཕྱིར་འགྲོའོ་དེ་དག་ལས། །ཕྱག་
མི་བྱ་དང་སྨྱོས་གནང་དང༌། ། རྙེད་གཅིག་གསུམ་ཙམ་ལས་ཊཱིཀ་་་་
གསུངས། །ཞེས་པ་ལྟར་དེ་རྩ་བ་བརྒྱད་ལ་ཡན་ལག་བརྒྱ་ཉི་ཤུ་འཇོག་
ཚུལ། སྦྱིན་ལས་ཞེ་བརྒྱུད་ལས་དབྱུང་བ་བཅུ་གཉིས། དབྱུང་བ་
སྤྱི་ལས་ལོགས་སུ་མེད་པ་ལས་ཊཱིཀ་ལས། དེ་ལྟར་སུམ་ཅུ་ སོ་ལྔ་་
དབྱུང་བ་བཅུ་གཉིས་སུ་ཕྱེ་ནས་ཞེ་བདུན། དགེ་སློང་མ་རྒན་མོ་ལ་
ཆོས་གོས་དང་མི་འབྲལ་བའི་གནང་བ་སྦྱིན་པ་ལོགས་སུ་ཕྱེ་ནས་ཞེ་



538
༄༅། །གནའ་དཔེ་གཅེས་བསྡུས་དཔེ་ཚོགས།
བརྒྱད་དེ། ཞེས་པ་ལྟར། སྦྱིན་ལས་སོ་དྲུག་བསྐོ་ལས་ལ། །ལག་
བླ་ལག་དཔོན་བསྐོ་བ་གཉིས། །གསལ་བ་དང་གསལ་བའི་གསལ་བ་
བསྐོ་བ་གཉིས། གནས་མལ་དང་གནས་མལ་བྱི་བོ་འབོག་པ་གཉིས་
ལ་ལས་སོ་སོ་བ་ཡོད་པས་གཉིས་རེ་བྱས་ཏེ་བསྐོ་ལས་སོ་དྲུག ལས་
ཊཱིཀ་ལྟར་མི་མཐུན་པའི་ལས་ཉེར་བདུན། ཡོ་བྱད་སྦྱིན་པའི་གསུམ།
གསང་སྟོན་བསྐོ་བ་བསྐོ་ལས་ཀྱི་གྲངས་སུ་ སོང་ཟིན་པས་རྗེས་སུ་་་
གནང་བའི་ལས་གསུམ་དང༌། ཤི་བའི་རྫས་དང་ནོར་འདྲ་བྱིན་གྱིས་
རླབས་པའི་ལས་སོ་སོར་ཡོད་པས་གཉིས་ཕྱེ་ནས་བྱིན་གྱིས་རླབས་པའི་
ལས་བཅུ་དང་། རང་དོན་ལ་སྦྱར་བ་གཉིས་དང༌། ལས་ཊཱིཀ་ལས།
འགྲེལ་བར་རབ་ཏུ་བྱུང་བ་ལ་མཁོ་བ་རྣམ་པར་བཞག་པའི་ལས་བཅུ་
དྲུག་གསུངས་པ་ལས་འདིར་གསུམ་བསྟན་ཏོ་ཞེས་པ་ལྟར་གསུམ་སྟེ་
བརྒྱ་ཉི་ཤུ་འདྲེན་ཚུལ་འདི་ཁྲིད་རྒྱུན་ལྟར་བཀོད་ཀྱང་དཔྱད། སྦྱིན་
དང་བསྐོ་བའི་ལས་ལ་སོ་དྲུག་རེ། །བྱིན་རླབས་བཅུ་དང་མི་མཐུན་ཉི་
ཤུ་བདུན། །ཡོ་བྱད་སྦྱིན་པའི་གསུམ་དང་རྗེས་གནང་གསུམ། །རང་
དོན་ལ་སྦྱར་གཉིས་དང་མཁོ་བཞག་གསུམ། །ཞེས་བཟུང་ངོ༌། །འོ་ན་
སྡོམ་ཚིག་ལས། རྗེས་གནང་བཞི་དང་། ཞེས་དང་། རབ་ཏུ་
བྱུང་བ་ལ་མཁོ་བཞག་བཅུ་དྲུག་སྟེ། ཞེས་དང་། རྩ་བ་བརྒྱད་ལ་
ཡན་ལག་བརྒྱ་ཉི་ཤུ། ། ཞེས་འབྱུང་ཡང་གྲངས་ཙམ་ཡང་མི་འགྲིགས་
པ་ཅི་ཞེ་ན། ལས་ཊཱིཀ་ཏུ་རྒྱ་ཆེར་འགྲེལ་གྱིས་དུལ་ལྷའི་བཤད་པ་
བཀོད་པའི་སྐབས་ཀྱི་ལུང་དྲངས་པས་དེའི་ལུགས་ཀྱང་བཤད་པ་ཤེས་



༄༅། །རྗེ་ལྷ་མོའི་བློ་བཟང་ཚུལ་ཁྲིམས་རྒྱ་མཚོའི་འདུལ་བ། 539
ཆེད་དོ། །མཁོ་བཞག་བཅུ་དྲུག་ལས་སྨྱོས་གནང་དང༌། ཕྱག་མི་བྱ་
བའི་སྡོམ་སྦྱིན་དང༌། རྙེད་པ་གཅིག་པའི་ལས་གསུམ་ལས་གཞན་
བཅུ་གསུམ་མི་འདྲེན་ཏེ། མཚམས་བཅད་དང་། མཚམས་ནང་
དུ་ཆོས་གོས་དང་མི་འབྲལ་བའི་གནང་བ་སྦྱིན་པ་གཉིས། སེམས་
ཅན་མིན་པ་ལ་བརྟེན་པའི་གྲངས་སུ་སོང་ཟིན་ཅིང་། སྔོན་རོལ་གྱི་
སྡོམ་པ་སྦྱིན་པ་གཉིས་མ་རྫོགས་པ་ལ་བྱེད་པས་འདིར་མི་བགྲང་ཞིང་།
ལྷག་མ་བསྐོ་ལས་ཀྱི་ནང་དུ་སོང་ཟིན་པའི་ཕྱིར། སྦྱིན་ལས་རྣམས་
ཀྱི་སྦྱིན་ཡུལ་ནི་བསྙེན་རྫོགས་ཀྱི་སྡོམ་པ་གསོ་རུང་ཡན་ཆད་དང་ལྡན་
པ་དང་། ཤེས་པ་རང་བཞིན་དུ་གནས་པ་དང་། མཚན་མཐུན་པ་
དང༌། གནས་ནས་མ་ཕྱུང་བ་དང་། ཆོས་མིན་གྱི་ཕྱོགས་སུ་མ་
སོང་བ་དང་། ལུས་ ཐ་མལ་དུ་གནས་པ་དང་། ཚོགས་སུ་མ་་་
ལོངས་པ་དང་། གསོལ་བ་ལན་གསུམ་བཏབ་པ་སྟེ་ཆོས་བརྒྱུད་ལྡན་
སྦྱིན་ལས་ཐམས་ཅད་ལ་ཐུན་མོང་དུ་དགོས་པ་ཡིན་ནོ། །དེའི་སྟེང་དུ་
རང་རང་གི་གཞི་ལེགས་པ་དང་ལྡན་པ་དགོས་ཚུལ་ལས་ཊཱིཀ་སོགས་
སུ་གསལ་ལོ། །འོན་ཀྱང་དེ་དག་ལས་འཁོར་དང་འཁོར་མང་འཇོག་
པའི་གནང་བ་སྦྱིན་ཡུལ་ལ་སྡོམ་པ་གསོ་རུང་ཡན་གྱིས་མི་ཆོག་པར་
རྣམ་པར་དག་པ་དགོས་ལ། སྨྱོས་གནང་སྦྱིན་ཡུལ་ལ་ཤེས་པ་རང་
བཞིན་དུ་མི་གནས་པ་དགོས་ཤིང་འདི་ལ་གསོལ་འདེབས་མེད་པས་
སྦྱིན་ལས་དངོས་མིན་ནོ། ། མ་ཡི་མགུ་དབྱུང་དང་མའི་བསྙེན་རྫོགས་
སྦྱིན་ཡུལ་ལ་མཚན་མཐུན་མི་དགོས་ལ། བཟོད་པ་སྦྱིན་ཡུལ་ལ་



540 ༄༅ ། །གནའ་དཔེ་གཅེས་བསྡུས་དཔེ་ཚོགས།
གནས་ཕྱུང་ཡོད་ཅིང་། མཐུན་པའི་གསོ་སྦྱོང་སྦྱིན་ཡུལ་ལ་ཆོས་མིན་
ཕྱོགས་སུ་སོང་བ་དགོས་པས་ཆོས་བརྒྱུད་ལྡན་ལས་དེ་དག་རིམ་བཞིན་
བཀོལ་ལོ། ། བསྐོ་ཡུལ་ལ། ཆོས་དྲུག་མཚམས་གནས་སྤྲོ་དང་སྔར་
མ་བསྐོས། ། ཚོགས་སུ་མ་ལོངས་འགྲོ་བ་བཞི་དང་བྲལ། །ཞེས་པ་ལྟར་
བཅུ་བཞིའི་ཆོས་ལྡན་ནོ། ། དེའི་སྟེང་དུ་རང་རང་གི་གཞི་ལེགས་པ་
དང་ལྡན་པ་དགེ་སློང་མའི་སྟོན་པར་བརྟན་མཁས་དག་གསུམ་གྱི་ཁྱད་
པར་དང་ལྡན་པ་ལྟ་བུའོ། ། དམིགས་བསལ་ སྔར་གྱི་རིགས་ པས་་་་
དཔག་སྟེ་ཤེས་པར་བྱ། །མི་མཐུན་པའི་ལས་སམ་ཆད་པ་བཅད་པའི་
ཡུལ་ ལ་ ནི་ ཚོགས་ སུ་ མ་ ཡོངས་ པ་ དང་། ནད་ པ་ མིན་ པ་ དང༌།
སོགས་ སྒྲས་ གསོ་རུང་ ཤེས་ལུས་མ་ཕྱུང་གཞན་ཕྱོགས་མིན། ། གླེང་
སོང་འབྱེད་ནུས་མ་ཡིན་གཞི་ལེགས་ལྡན། ། ཞེས་པ་ལྟར་བཅུ་དང་
ལྡན་པའོ། །མི་མཐུན་པའི་ལས་ཀྱི་དབྱེ་བ་ཞལ་ཏ་པ་ལ་ངོར་འཕྱ་བ་
དང་། གཞོགས་འཕྱས་བྱེད་པ་དང་། ལན་ལོག་པ་སྨྲ་བའི་བསྒོ་བ་
རྣ་གཟོན་དང་། ཅང་མི་སྨྲ་བའི་རྣ་གཟོན་བྱེད་པ་ལ་དེ་དང་དེའི་
གྲངས་སུ་གཞུག་པ་བཞི་དང༌། བསྒོ་གྱུར་བཅུ་ཡི་བཟློག་པའི་ཕྱིར་
བསྒོ་བའི་ལས་བཅུ་དང་། སོགས་སྒྲས་ཆད་པའི་ལས་བཅུ་གསུམ་
དང་ཉེར་བདུན་ཡོད་དེ། དེ་དག་ལས་བསྡིགས་པ། བསྐྲད་པ།
ཕྱིར་ འགྱེད། གསོ་ དགག་ བཞག་ པ། གྲངས་ གཞུག་ བཞི།
གནས་དབྱུང་བདུན་དང༌། སྔོན་རོལ་གྱི་ སྡོམ་ པ་གཉིས་སྦྱིན་པ་
དང༌། བསྙེན་རྫོགས་དང་། ། བསླབ་པ་སྦྱིན་པ་དང་། ཞག་བཞི་



༄༅། །རྗེ་ལྷ་མོའི་བློ་བཟང་ཚུལ་ཁྲིམས་རྒྱ་མཚོའི་འདུལ་བ། 541
བཅུའི་གནང་བ་སྦྱིན་པ་དང༌། དྲན་པ་དང་མ་མྱོས་པའི་འདུལ་བ་
སྦྱིན་པ། ངོ་བོ་ཉིད་འཚོལ་བ་སྦྱིན་པ་སྟེ་འགའ་ཞིག་གི་བཞི་ལ་དགེ་
ཚུལ་ཡང་ཡོད་དེ། ལུང་ལས་བཙུན་ པ་དེ་ སྟེ་དགེ་སློབ་མ་དང༌།
དགེ་ཚུལ་མ་དང་། དགེ་ཚུལ་ཕ་རྣམས་ཆོས་དེ་དག་དང་ལྡན་པར་
གྱུར་ན་དེ་དག་ལ་ཡང་ལས་དེ་རྣམས་བགྱིའམ། ཨུ་པ་ལི་རྣམ་པར་
དག་པའི་ལས་མ་གཏོགས་པར་ལས་གཞན་རྣམས་ནི་བྱའོ། ། ཞེས་
སོ། ། བཞི་བ་བསམ་པའི་མཚན་ཉིད་འདུ་ཤེས་ནི། གཞི་མཚན་
ཉིད་དང་ལྡན་པའི་ལས་དེ་དག་བྱས་སོ་སྙན་པ་སྟེ། དེ་ཡང་བསྙེན་
རྫོགས་དང་སྦྱིན་བསྐོའི་ ལས་ ཕལ་ ཆེ་ བ་ སོགས་ ལ་ བསྒྲུབ་བྱ་དང་།
སྨྱོས་གནང་དང༌། ཆད་ལས་སོགས་ལ་དགེ་འདུན་གྱི་སེམས་ཀྱིས་
འཆགས་ཤིང་ཀུན་སློང་ནི་བྱེད་འདོད་རྒྱུན་མ་ཆད་པའོ། །ལྔ་བ་ལས་
ཀྱི་ངོ་བོ་ཉིད་ཀྱི་མཚན་ཉིད་ནི། - བརྗོད་པ་ཚང་བ་དང༌། མ་ནོར་
བ་དང༌། མ་འཁྲུགས་པའོ། ། དེ་ཡང་གསོལ་གཉིས་ལ་གསོལ་་་་་
བརྗོད་གཉིས། གསོལ་བཞི་ལ་གསོལ་བ་དང་བརྗོད་པ་གསུམ་མ་
ཚང་ན་མི་འཆགས་ལ། ལྷག་ན་ཉེས་བཅས་འཆགས་སོ། ། ཆེས་
ནོར་བ་དགེ་འདུན་གྱི་ལས་ཀྱིས་བྱ་དགོས་པ་སྔགས་ཚིག་གིས་བྱས་པ་
ལྟ་བུ་དང༌། རིགས་ནོར་བ་རྣམ་དག་གི་ལས་ལ་ཆད་པའི་ལས་བྱས་
པ་ལྟ་བུ་དང་། མ་བུ་ནོར་བ་སྦྱིན་པའི་ལས་ཀྱི་གསོལ་བ་བྱས་ནས་
བསྐོ་བའི་ལས་ཀྱི་བརྗོད་པ་བྱས་པ་ལྟ་བུའོ། ། སྤྱོད་ལམ་འཁྲུགས་པ་
འགྲེང་བ་དང་ཕྲག་གཡས་བཏུམ་པ་དང༌། ཐལ་མོ་མི་བསྣོལ་པ་



542 ༄༅། །གནའ་དཔེ་གཅེས་བསྡུས་དཔེ་ཚོགས། །
སོགས་དང༌། གོ་རིམ་འཁྲུགས་པ་ལས་ཀྱི་ངོ་བོ་དང་། བྱ་བ་དང་།
བྱེད་པ་རྗོད་པའི་གོ་རིམ་འཁྲུགས་པ་དང་། ལས་ཀྱི་ཚིག་སྔ་ཕྱི་དང་།
ནོར་བ་དང་། ཆད་ལྷག་བྱུང་པས་དོན་གོ་བ་ལ་གནོད་ན་ལས་མི་
འཆགས་ཤིང་། མི་གནོད་ན་ཉེས་བྱས་སོ། །དྲུག་པ་འཆགས་པའི་
དུས་ནི་འོག་མ་མེད་པ་སྟེ་གསོལ་བ་འབའ་ཞིག་པ་ལ་གསོལ་བ་དེ་དང་།
གསོལ་གཉིས་ལ་བརྗོད་པ་དེ་དང་། གསོལ་བཞི་ལ་བརྗོད་པ་མཐའ་
སྟེ་ ཐ་མ་དེའི་སུམ་ཆ་གཉིས་པ་བྱ་བར་བརྗོད་པ་རྫོགས་པ་ན་ལས་
འཆགས་སོ། ། བདུན་པ་ལས་ཉམས་སུ་མྱོང་བའི་ཚད་ནི། དགེ་
འདུན་གྱིས་ལས་ཀྱི་ཆོ་གའི་ཚིག་ཐོས་ཤིང་དོན་གོ་བ་སྟེ། ཡིད་ཀྱིས་
དོན་གོ་ན་ཚིག་མ་ཐོས་པར་ཡང་ལས་འཆགས་ཤིང༌། གོ་རྒྱུའི་དོན་
ནི་གསོལ་བར་ཚང་བའི་ཕྱིར་གསོལ་བ་དེ་ཐོས་ནས་བརྗོད་པ་མ་ཐོས་
པར་སོང་ཀྱང་ལས་འཆགས་ལ་མི་མཐུན་པ་མི་སྐྱེད་དོ། །བསྒྲུབ་བྱས་
མྱོང་བ་ལ་ལྟོས་པ་མེད་པའི་ལས་ནི། གཞི་སེམས་ཅན་ལ་མི་བརྟེན་
པའི་ལས་དང༌། འདུ་བ་མི་སྟེར་ན་གྲགས་པ་ཙམ་གྱི་ནན་ཏུར་དང་།
འཕྲིན་ཆོག་གིས་བསྙེན་པར་རྫོགས་པ་དང༌། མངོན་དུ་མ་གྱུར་པའི་
ལས་བཅུ་ལ་སོགས་པ་རྣམས་སོ། །འདུལ་བ་ནས་བཤད་པའི་ལས་ལ་
མདོ་སྡེ་སྡུད་པ་བོ་དང་། མངོན་པ་སྡུད་པ་བོ་བསྐོ་བ་དང༌། ། དགེ་
འདུན་གྱི་དབྱེན་སྤང་བའི་དོན་དུ་བག་ཡངས་བྱ་བ་གསོལ་བཞིའི་ལས་
དང་། གང་ཟག་རླབས་པོ་ཆེ་བསྟན་པ་ལ་གཞུག་པའི་ཆེད་དང༌།
བསྟན་པ་འཕེལ་བའི་ཆེད་དུ་བག་ཡངས་བྱ་བ་གསོལ་གཞིའི་ལས་



༄༅། །རྗེ་ལྷ་མོའི་བློ་བཟང་ཚུལ་ཁྲིམས་རྒྱ་མཚོའི་འདུལ་བ། 543
སོགས་ཡོད་ཀྱང་ཕྱིས་ སུ་ མི་མཁོ་བའི་ཕྱིར་ན་ གཏམ་ གྱི་གཞི་ལས།
བཙུན་པ་ལས་དུ་མཆིས། ཉེ་བར་འཁོར་བརྒྱ་རྩ་གཅིག་གོ། ཞེས་
གསུངས་སོ། ། གཏམ་གྱི་གཞི་ལས་ལས་བརྒྱ་རྩ་ལ་ནང་གསེས་ཀྱིས་
འབའ་ ཞིག་ པ་ ཉེར་ བཞི་ དང༌། གསོལ་ གཉིས་ ཞེ་ བདུན་ དང་།
གསོལ་བཞི་སུམ་ཅུར་ཕྱེའོ། ། དེ་ཡང་ཤཱ་ཏམ་ལས། གསང་སྟོན་
བསྐོ་བའི་ལས་དང་། དགེ་འདུན་གྱི་ནང་དུ་བར་ཆད་དྲི་བའི་ཕྱིར་
གསོལ་བའི་ལས་དང༌། སོ་ཐར་གྱི་མདོ་གདོན་པའི་ཕྱིར་གསོལ་བའི་
ལས་དང་། གསོ་སྦྱོང་དེ་ལ་དགེ་འདུན་ཐམས་ཅད་ལྟུང་བ་དང་
བཅས་པར་གྱུར་ན་ལྟུང་ཐུན་བྱིན་རླབས་ཀྱི་ལས་དང་། གསོ་སྦྱོང་
དེ་ལ་དགེ་འདུན་ཐམས་ཅད་ཡིད་གཉིས་དང་བཅས་པར་གྱུར་ན་བྱིན་
གྱིས་རླབས་པའི་ལས་དང་། དེའི་ཚེ་དགེ་འདུན་རྣམས་ལྟུང་བ་ཡིན་
མིན་ལྡང་ཚུལ་སོགས་ལ་རྩོད་པར་གྱུར་ན་བྱིན་གྱིས་རླབས་པའི་ལས་
དང༌། དེའི་ཚེ་ལྟུང་བ་གང་ཡིན་དང་དེ་ལས་ལྡང་ཚུལ་སོགས་ལ་
ངེས་པ་རྙེད་པ་ཉིད་མ་ཡིན་པར་གྱུར་པ་བྱིན་གྱིས་རླབས་པའི་ལས་
དང༌། གསོ་སྦྱོང་ དེ་ ཡི་ དོན་ དུ་ ལྔ་ བོ་ དག་ འབྱུང་ བ་ བཞིན་དུ།
དགག་དབྱེ་བྱ་བའི་ཕྱིར་གསོལ་བའི་ལས་དང་། དགག་དབྱེ་དེའི་ཚེ་
བྱིན་གྱིས་རླབས་པའི་ལས་བཞི་སྔར་ལྟར་ཡོད་པ་ཐམས་ཅད་དགག་
དབྱེར་གཏོགས་པ་ཡིན་ནོ། ། དབྱར་གནས་པར་ཁས་བླངས་པ་དང་
ཚུལ་ཤིང་འབྲིམ་པའི་ཕྱིར་གསོལ་བའི་ལས་དང་། ཤི་བའི་རྫས་དང༌
ནོར་འདྲ་སྟེ་གང་ཟག་གཞན་ལ་བཅོལ་བའི་ཤི་རྫས་བྱིན་གྱིས་རློབས་



544 ༄༅། །གནའ་དཔེ་གཅེས་བསྡུས་དཔེ་ཚོགས།
པའི་ལས་གཅིག་དང༌། དབྱར་ཁས་བླངས་པའི་དགེ་འདུན་གྱི་ཆོས་
གོས་སྲ་བརྐྱང་གདིང་བའི་དགེ་སློང་ལ་གཏད་པ་དང་། ཞལ་ཏ་པ་
ཆོས་གོས་ངན་པ་ལ་རུས་ཡུག་ཆེན་སྦྱིན་པར་བྱ་བའི་གསོལ་བའི་ལས་
གཉིས་སྡོམ་པ་དང༌། དགེ་སློང་དང་དགེ་སློང་མ་གང་དག་སྐྱེ་བོ་
ཕལ་བོ་ཆེའི་ཚོགས་ལ་མ་དད་པར་འགྱུར་བའི་གནས་ངན་ལེན་ནི་
རྗོད་ པ་ སྟེ་ གོ་ བར་ བྱེད་ པ་ དགེ་ འདུན་ ལ་ གསོལ་ བའི་ ལས་ དང་།
ངོར་འཕྱ་བ་གྲངས་སུ་གཞུག་པའི་ལས་དང༌། གཞོགས་འཕྱས་བྱེད་
པའི་དང༌། བསྒོ་བ་ཚིག་གིས་རྣ་ལ་གཟན་པའི་དང་། ཅང་མི་སྨྲ་
བས་རྣར་གཟན་པའི་གྲངས་སུ་གཞུག་པ་བཞི་བོ་དག་དང༌། སྦྱིན་
བདག་ལོངས་སྤྱོད་འགྲིབ་པ་དེའི་ཁྱིམ་གྱི་ཟན་མི་ཟ་བར་བསླབ་པའི་
སྡོམ་པ་སྦྱིན་པའི་ལས་དང་། ལོངས་སྤྱོད་འཕེལ་ན་ཁྱིམ་གྱི་བསླབ་
པའི་སྡོམ་པ་དེ་གཞིག་པའི་གསོལ་བའི་ལས་དང་། ཁྱིམ་བདག་གིས་
ཡང་དག་པ་མ་ཡིན་པས་དགེ་སློང་ལ་སྐུར་བ་འདེབས་པ་ལ་ ལྷུང་
བཟེད་ཁ་སྦུབ་པའི་གསོལ་བའི་ལས་དང༌། དེ་ལ་བཟོད་པ་གསོལ་
བ་ལ་ཁ་སྦུབ་པ་དེ་ཉིད་བཟློག་པར་བྱ་བ་སྟེ་ལྷུང་བཟེད་ཁ་བསྲང་བའི་
གསོལ་བའི་ལས་ལ་སོགས་པ་དག་གསོལ་བ་འབའ་ཞིག་པའི་ལས་ཡིན་
ནོ། །གསོ་སྦྱོང་ཞེས་པ་དེའི་ཚེ་སོ་ཐར་གྱི་མདོ་གདོན་ཆེད་གསོལ་བའི་
ལས་གདབ་པ་ སྟེ་ལས་དེ་བྱེད་ པ་བསྟན། དེ་འོག་ལྟུང་བ་བྱིན་་་་
རླབས་བཞི་སྔར་ ལྟར་དང༌། ལྟུང་བ་བྱིན་རླབས་དེ་བཞི་དགག་་
དབྱེའི་ཚེ་ཡང་འབྱུང་ཕྱིར་དགག་དབྱེ་རང་དང་ལྔ་སྔར་ལྟར་ལ། ཤི་



༄༅། །རྗེ་ལྷ་མོའི་བློ་བཟང་ཚུལ་ཁྲིམས་རྒྱ་མཚོའི་འདུལ་བ། 545
བའི་རྫས་དང་ནོར་འདྲ་སྡོམ། ། དབྱར་དང་ཚུལ་ཤིང་འབྲིམ་པ་་་་
སྡོམ། །སྲ་བརྐྱང་གཏང་དང་ཆོས་གོས་ནི། །ངན་ན་དགེ་འདུན་སྦྱིན་
པ་སྡོམ། །ཞེས་པ་སྔར་ལྟར་རོ། ། གསོལ་གཉིས་ཞེས་བདུན་ཡོད་དེ།
གནས་ལ་བློ་མཐུན་ནས་བག་ཚོས་འབྲིམ་པའི་བར་བཅོ་ལྔ། ཕྲན་
ཚེགས་འབྲིམ་ནས་རྒན་པོ་ལ། །མི་འབྲལ་གནང་སྦྱིན་བར་བཅུ་དྲུག།
ལྷག་མ་བཅུ་དྲུག་གོ། དང་བོ་ནི། གསོལ་སྦྱོང་གི་གནང་ལ་བློ་
མཐུན་དང༌། མཚམས་ནི་ཆེ་ཆུང་གཉིས་པོ་གཅོད་པའི་ལས་ཚུལ་
གཅིག་དང༌། མཚམས་པོ་ཆེར་ཆོས་གོས་དང་མི་འབྲལ་བའི་གནང་
བ་སྦྱིན་པ་དང༌། སྨྱོས་པ་ལ་ལས་ཀྱི་གནས་སུ་ལུས་དག་གིས་ཅི་བྱས་
ཀྱང་མི་མཐུན་པ་རིམ་འགྱུར་བའི་གནང་བ་སྦྱིན་པ་དང་། དགག་
དབྱེ་བྱེད་པ་པོ་བསྐོ་བ་དང་། དབྱར་གྱི་གནས་མལ་སྟོབ་པར་བྱེད་
པ་བོ་བསྐོ་བ་དང༌། རུང་བའི་ཁང་བའི་ས་གཞིར་རུང་ཁང་ལ་བློ་
མཐུན་བྱ་བ་དང་། སྲ་བརྐྱང་ལ་དབྱར་གནས་པའི་དགེ་འདུན་གྱིས་
བློ་མཐུན་ བྱ་ བ་ དང༌། སྲ་ བརྐྱང་དེ་ གདིང༌ བ་ བོ་ བསྐོ་ བ་ དང༌།
སྤོང་བ་བའི་ཞལ་ཏ་བ་བསྐོ་བ་དང་། ལག་གི་བླ་དང་ལག་དཔོན་
བསྐོ་བ་ཚུལ་གཅིག་དང༌། གནས་ཁང་བསྐོ་བ་ལ་སོགས་དང༌། །
ཞེས་པས་ལས་བཅུ་གཉིས་བསྟན་ཏེ། མཚམས་ཆེར་མི་འབྲལ་་་་་
གནང་། ། དགག་དབྱེ་བྱེད་པོ་བསྐོ་བ་སྟེ། ། ཞེས་པ་སྔར་ལྟར་རོ། །
གནས་ཁང་དེ་དང་དེར་སོངས་ཤིག་དང་སྡོད་ཅིག་ཅེས་བསྐོ་བ་བོ་
བསྐོ་བའི་ལས་ཀྱི་ཟས་ཀྱི་བསོད་སྙོམས་ལ་དེར་སོང་ཞེས་བསྐོ་བ་བོ་



546 ༄༅། །གནའ་དཔེ་གཅེས་བསྡུས་དཔེ་ཚོགས།
དང༌། ཐུག་པ་འབྲིམ་པ་བོ་དང་། བག་ཚོས་ཏེ་འཁུར་བ་འབྲིམ་
པ་བོ་བསྐོ་བའི་ལས་མཚོན་ཏེ་བསྟན་པ་ལས་བཞི་སྟེ་བཅོ་ལྔ་དང་།
ཕྲན་ཚེགས་ཏེ་ཟས་ཀྱི་ལྷག་རོ་ལ་འབྲིམ་པ་དང༌། སྣོད་སྤྱད་འབྲུབ་
པ་དང་། གོས་ཀྱི་རྙེད་པ་དང་དབྱར་གྱི་རས་ཆེན་སྦེད་པ་བསྐོ་བ་
གཉིས་དང༌། དེ་གཉིས་འགྱེད་པ་བོ་བསྐོ་བ་གཉིས་ཏེ་བཞི་དང་།
དགེ་འདུན་གྱི་མངག་གཞུག་པ་བསྐོ་བ་དང༌། དགེ་འདུན་སྤྱོད་ལམ་
མཛེས་ཆེད་དུ་ལྟ་རྟོག་བྱེད་པའི་མཛེས་འཆོས་པ་བསྐོ་བ་དང་བརྒྱད་
པོ་ཡང་གནས་ཁང་བསྐོ་བ་ལ་སོགས་དང་ཞེས་པའི་སོགས་སྒྲས་བསྡུས་
སོ། ། ལྷག་མ་བརྒྱུད་ཀྱང་ཀརྨ་ཤ་ཏམ་ལས། རྩོད་པ་བྱུང་བ་མངོན་
སུམ་གྱིས་འདུས་པའི་གཟུ་བོ་ བསྐོ་བ་དང་དེས་ཞི་བར་མ་ནུས་ན་་་
གསལ་བ་དང་གསལ་བའི་གསལ་བ་བསྐོ་བ་ཚུལ་གཅིག་དང༌། དེས་
མ་ཞི་ན་རྩོད་པ་སྦེད་པ་པོ་བསྐོ་བ་དང་། རྩོད་པ་བྱུང་ཚེ་ཆོས་དང་
ཆོས་མིན་ཕྱོགས་གང་མང་བརྟག་ཆེད་ཚུལ་ཤིང་འབྲིམ་པར་བྱེད་པ་
བསྐོ་བའི་ལས་དང༌། ཁང་བའི་གཞི་རུང་བ་བསྟན་པ་སྦྱིན་པའི་
ལས་དང༌། ཁང་ཆེན་གྱི་གཞི་རུང་བ་བསྟན་པ་སྦྱིན་པའི་ལས་དང་།
ཁྱིམ་སུན་འབྱིན་པ་ལ་ཆོས་མིན་གྱི་རྣམ་པ་མང་བོ་བྱས་པ་གླེང་པའི་
གང་ཟག་བསྐོ་བའི་ལས་དང་། རྒན་པ་དང་ནད་པ་ལ་སྣམ་སྦྱར་
དང་འབྲལ་བར་མི་འགྱུར་བའི་གནང་བ་སྦྱིན་པའི་ལས་དང་། ཞེས་
ཕྲན་ཚེགས་འབྲིམ་པ་ནས་རྒན་པོ་ལ་མི་འབྲལ་བའི་གནང་བ་སྦྱིན་
པའི་བར་བཅུ་དྲུག་གོ། ཞེས་ཏེ་ཚུལ་ཤིང་ཕྱོགས་གཉིས་བརྟག། ཁྱིམ་
2
2
의



༄༅། །རྗེ་ལྷ་མོའི་བློ་བཟང་ཚུལ་ཁྲིམས་རྒྱ་མཚོའི་འདུལ་བ། 547 །
སུན་འབྱིན་ལ་ཆོས་མིན་གླེང་། ། ཞེས་སོ། ། ལྷག་མ་བཅུ་དྲུག་ནི་ཤཱ་
ཏམ་ལས། ལག་གི་བླ་ལ་ལོ་དྲུག་གི་ནང་དུ་སྟན་བྱེད་པའི་གནང་བ་
སྦྱིན་པའི་ལས་དང་། འབྲེལ་མེད་ལྷུང་བཟེད་འབྲིམ་པ་པོ་བསྐོ་བའི་
ལས་དང་། དགེ་སློང་དང་དགེ་སློང་མ་མ་དད་པ་བྱེད་པར་གོ་བར་
བྱེད་མཁན་བསྐོ་བའི་ལས་དང༌། དགེ་སློང་མར་ཆོས་སྟོན་པ་བོ་
བསྐོ་བའི་ལས་དང༌། སོར་བཤགས་ཀྱི་སྐབས་མ་བརྟགས་པའི་ཉེས་
པ་སྤང་བའི་ཕྱིར་ནགས་ཉུལ་བ་བསྐོ་བའི་ལས་དང་། དགེ་སློང་
གནས་ཕྱུང་ལ་དགེ་སློང་མས་ཕྱག་མི་བྱ་བའི་སྡོམ་པ་སྦྱིན་པའི་ལས་
དང་། དགེ་སློང་མ་འཁོར་སྐྱོང་ནུས་པ་ལོ་བཅུ་གཉིས་ལོན་པ་ལ་
འཁོར་འཇོག་པའི་གནང་བ་སྦྱིན་པའི་ལས་དང་། དེ་འདྲ་ལ་འཁོར་
མང་བོ་འཇོག་པའི་ཕྱིར་གནང་བ་སྦྱིན་པའི་ལས་དང་། རྒན་པོ་
དང་ནད་པ་ལ་མཁར་བ་འཆང་བའི་ཕྱིར་གནང་བ་སྦྱིན་པའི་ལས་
དང་། དེ་གཉིས་ལ་དྲ་བ་འཆང་བའི་ཕྱིར་གནང་བ་སྦྱིན་པའི་ལས་
དང་། གཙུག་ལག་ཁང་མཚམས་ཐ་དད་པ་གཉིས་ཀྱི་རྙེད་པ་གཅིག་
ཏུ་བྱ་བའི་ཕྱིར་གསོལ་གཉིས་ཀྱི་ལས་དང་། ་ དགེ་སློབ་མའི་བསླབ་
པའི་སྡོམ་པ་སྦྱིན་པ་དང༌། ཚངས་སྤྱོད་ཉེར་གནས་ཀྱི་བསླབ་པ་
སྦྱིན་པའི་ལས་དང་། དགེ་སློང་མ་བུ་ཆུང་ངུ་དང་ལྷན་ཅིག་ཉལ་
བའི་གནང་བ་སྦྱིན་པའི་ལས་དང༌། དགེ་སློང་མ་ལ་མུ་གེའི་དུས་ཉེ་
དུ་དང་ལྷན་ཅིག་འབྲེལ་བའི་ཉེ་བར་སྤྱོད་པ་ལ་གནང་བ་སྦྱིན་པའི་
ལས་དང་། དབྱར་ནང་དུ་བཞག་བཞི་བཅུར་མཚམས་ཕྱིར་འགྲོ་



548 ༄༅། །གནའ་དཔེ་གཅེས་བསྡུས་དཔེ་ཚོགས།
བར་གནང་བའི་ལས་ཏེ་གསོལ་གཉིས་ཀྱི་ལས་ཞེ་བདུན་བཤད་ཟིན་པ་
ཡིན་ནོ། ། དེ་གསལ་བར་བྱ་བའི་ཕྱིར་ལག་བླར་ནས་དབྱར་འགྲོའི་
གནང་བའང་མཚོན་ཞེས་པའི་བར། གསོལ་བཞི་སུམ་ཅུ་ ཤཱ་ཏམ་
ལས། དགེ་སློང་ཕ་མ་བསྙེན་པར་རྫོགས་པའི་ལས་ཚུལ་གཅིག་དང་།
མུ་སྟེགས་ཅན་རབ་ཏུ་བྱུང་བ་བརྟག་ཕྱིར་མཁན་པོའི་གོས་ཀྱིས་ཟླ་བ་
བཞིར་གནས་པ་སྦྱིན་པའི་ལས་དང༌། མཚམས་ཆེ་ཆུང་བཅད་པ་
དགྲོལ་བའི་ལས་གཉིས་ཚུལ་གཅིག་དང་། གནས་ཕྱུང་བཟོད་པ་
གསོལ་བ་ལ་མཐུན་པ་སྦྱིན་པའི་ལས་དང་། མཐུན་པ་བྱིན་པའི་
གང་ཟག་ལ་མཐུན་པའི་གསོ་སྦྱོང་སྦྱིན་པའི་ལས་དང་། བདུན་པོ་
དང་ཞེས་པས་སུམ་ཅུའི་གྲངས་ཕན་གཉིས་བསྟན་ཏེ། ནན་ཏུར་གྱི་
ལས་དང་། དེ་ལ་བཟོད་པར་བྱ་བའི་ལས་གཉིས་སོ། །བརྒྱད་དང་
ཞེས་པས་ལས་བརྒྱུད་དང་། དྲན་པས་འདུལ་བ་སྦྱིན་པ་དང༌། མ་
སྨྱོས་པས་འདུལ་བ་སྦྱིན་པ་དང༌། དེའི་ངོ་བོ་ཉིད་འཚོལ་དུ་གཞུག་
པ་དང་། བཟློག་པའི་ཕྱིར་བསྐོ་བར་བྱ་བའི་ལས་བཅུ་བོ་རྣམས་
དང༌། དགེ་ཚུལ་སྡིག་ལྟ་མི་གཏོང་བ་བསྙིལ་བའི་ལས་དང་། ཕམ་
པ་འཆབ་མེད་ཀྱིས་ཉམས་པ་ལ་བསླབ་པ་སྦྱིན་པར་བྱ་བ་སྟེ་ཇི་སྐད་
བཤད་པའི་ལས་ སུམ་བཅུ་ བོ་དག་གསོལ་བ་དང་བཞིའི་ལས་ཡིན་
ནོ། །ཞེས་ཏེ་མུ་སྟེགས་གནས་པ་སྦྱིན། །བདུན་པོ་ཞེས་པས་སྤྱིར་ལས་
བཅུ་གཅིག་བསྟན་ཏེ། བསྡིགས་པ་སོགས་བཞི་དང༌། གནས་
དབྱུང་དང་བོ་གསུམ་དང་འདྲེས་ཤིང་གནས་པ་གནས་དབྱུང་དང་།



༄༅། །རྗེ་ལྷ་མོའི་བློ་བཟང་ཚུལ་ཁྲིམས་རྒྱ་མཚོའི་འདུལ་བ།
549
གསོ་དགག་བཞག་པ་གཉིས་ཏེ་བཅུ་དང༌། བཟོད་གསོལ་གྱི་ལས་
དང་བཅུ་གཅིག་བསྟན་ཀྱང་བསྡོམས་པས་གྲངས་ ཕན་ གཉིས་སུ་་་
འདྲེན་པ་ཡིན་ཏེ། བསྡིགས་སྨད་བསྐྲད་འགྱེད་གསོ་སྦྱོང་བཞག།
དགག་དབྱེ་བཞག་པ་དྲུག་གི་སྟེང་། ། མ་མཐོང་མི་འཆོས་ལྟ་མ་་་་་
གཏོང༌། ། གནས་དབྱུང་ལ་བསྡུས་དེ་ལྟར་བདུན། ། ནན་ཏུར་ཡིན་
ཕྱིར་གྲངས་ཕན་གཅིག། དེ་དག་རེ་རེ་ལ་བཟོད་གསོལ་རེ་ཡོད་ཀྱང་
བཟོད་གསོལ་དུ་འདྲ་བའི་ཕྱིར་ གྲངས་ ཕན་གཅིག་ཏུ་བྱས་པ་ཡིན་
ནོ། །འོ་ན་རྒྱ་ཆེར་འགྲེལ་ལས། བདུན་པོ་དང་ཞེས་པས་ནན་ཏུར་
བདུན་དང་། དེའི་བཟོད་གསོལ་ལས་འདྲེས་ཤིང་གནས་པ་གནས་
དབྱུང་མ་གསུངས་ལ། ལས་ཊཱིཀ་གི་མཇུག་ཏུ་ཡང་དེ་ལྟར་གསུངས་
ཤིང་། སྡོམ་ལས་ཀྱང་འདྲེས་པ་གནས་དབྱུང་མི་གསལ་བས་བདུན་
པོ་ཞེས་པའི་ལས་བཅུ་དང་། ཞེས་པ་ཡིན་ནམ། ཡང་ན་ལས་ཊཱིཀ་
ལས། དགེ་སློང་མ་དང་འདྲེས་ཤིང་གནས་པ་བཞི་ཕུད་དང་ལས་
བརྒྱ་རྩ་གཅིག་ནས་དངོས་སུ་གསུངས་ལ། ཞེས་དང༌། དེ་ལྟར་
གནས་དབྱུང་གསུམ་ལ་ལས་དངོས་སུ་མ་གསུངས་ཞེས་པ་དེའི་དབང་
དུ་བྱས་པ་ཡིན་ནམ་དཔྱད། ཊཱིཀྐའི་སྐབས་འདིར་དངོས་སུ་བསྟན་
པའི་ལུས་ བཅུ་ བོ་ དེ་ ལས་ བསྡིགས་ སྨད་ བསྐྲད་ འགྱེད་ བཞི་ དང༌།
གསོ་སྦྱོང་བཞག་པ་དང་། དགག་དབྱེ་བཞག་པ་དྲུག་གི་སྟེང་མ་
མཐོང་བ་དང༌། ཕྱིར་མི་འཆོས་པ་དང་། སྡིག་ལྟ་མི་གཏོང་བ་
གནས་གནས་དབྱུང་བ་གསུམ་གནས་དབྱུང་ལ་བསྡུས་ཏེ་བདུན་དུ་



550
༄༅། །གནའ་དཔེ་གཅེས་བསྡུས་དཔེ་ཚོགས།
བྱེད་ཅིང་། དེ་ལྟར་བདུན་པོ་དེ་ནན་ཏུར་ཡིན་ཕྱིར་སུམ་ཅུ་
གྲངས་ཕན་གཅིག་ཏུ་བྱེད་ལ། དེ་དག་ལས་གསོ་དགག་བཞག་པ་
གཉིས་ལས་གཞན་ལྔའི་བཟོད་གསོལ་ལོགས་སུ་གྲངས་ཕན་གཅིག་ཏུ་
བྱས་པ་ཡིན་ནོ། ། ལྷག་མའི་སྤོ་མགུ་སྦྱིན་པ་གཉིས། ། གཞི་ནས་སྤོ་
མགུ་སྦྱིན་པ་གཉིས། །སླར་ཡང་གཞི་ནས་བསླང་སྟེ་སྤོ་མགུ་སྦྱིན་པའི་
ལས་གཉིས་ཏེ་དྲུག་དང་། ལྷག་མའི་དབྱུང་བ་དང་། སྲ་བརྐྱང་
དབྱུང་བ་སྟེ་བརྒྱད་པོ་བརྒྱུད་དང་ཞེས་པས་བསྡུས་སོ། །བསྒོ་བར་བྱ་
བ་རྣམས་དང་ནི། ། ཞེས་སོགས་རྐང་བ་གཉིས་ཀྱིས་སྔར་ལྟར་བསྒོ་
གྱུར་གྱི་ལས་བཅུ་དང་། དགེ་ཚུལ་བསྙིལ་བའི་ལས་དང་བཅས་པ་
དང་། ཕམ་པ་འཆབ་མེད་ཅན་ལ་བསླབ་པ་སྦྱིན་པའི་ལས་བཅས་
བསྟན་ཏོ། །ལས་དེ་དག་རྟེན་གང་ལ་བཞག་ཅེ་ན། མཐའ་གཅིག་
ཏུ་དགེ་སློང་ཕ་ཉིད་ལ་བཞག་པ་ནི། དགེ་སློང་མ་ཡི་སྟོན་པ་བསྐོ་བ་
དང་། དགག་དབྱེ་བྱེད་པ་པོ་བསྐོ་བ་དང་། རས་ཆེན་སྦེད་པ་བོ་
བསྐོ་བ་དང༌། གཟུ་བོ་དང་གསལ་བ་དང་གསལ་བའི་གསལ་བ་
བསྐོ་བ་དྲུག་གོ། དགེ་སློང་མ་ཁོ་ན་ལ་བཞག་པ་ནི། ཕྱག་མི་བྱ་
བའི་སྡོམ་པ་སྦྱིན་པ་དང༌། བཟློག་ཕམ་དང་ནི་དཀོན་མཆོག་གཏོང་
བ་དང༌། ། བདེ་ཞིང་གནས་དང་གནས་སུ་འཇུག་པ་དང་། །འཐབ་
ཀྲོལ་བྱེད་དང་ཞེས་པ་ལྟར་མའི་ཐུན་མོང་མ་ཡིན་པའི་བསྒོ་གྱུར་ལྔ་
དང༌། བསྙེན་རྫོགས་ཀྱི་སྔོན་རོལ་ཏུ་དགེ་སློབ་མ་དང་ཚངས་སྤྱོད་
ཉེར་གནས་སྦྱིན་པ་གཉིས་དང༌། འཁོར་དང་འཁོར་མང་འཇོག་



༄༅། །རྗེ་ལྷ་མོའི་བློ་བཟང་ཚུལ་ཁྲིམས་རྒྱ་མཚོའི་འདུལ་བ། 551
པའི་གནང་བ་སྦྱིན་པ་གཉིས་དང་། བུ་ཆུང་ངུ་དང་ལྷན་ཅིག་ཉལ་
བ་དང་། ཉེ་དུ་དང་ལྷན་ཅིག་འབྲེལ་བའི་གནང་བ་སྦྱིན་པ་གཉིས་
ཏེ་བཅུ་གཉིས་སོ། །མངོན་དུ་མ་གྱུར་པའི་ལས་བཅུ་ལས་ལྷུང་བཟེད་
སྦུབ་བསྲང་གཉིས་དང་། ཁྱིམ་གྱི་བསླབ་པའི་སྡོམ་པ་སྦྱིན་པ་དང་
དགྲོལ་བ་གཉིས་དང་། དགེ་ཚུལ་བསྙིལ་བ་དང་ལྔ་བོ་དེ་ཡུལ་་་་
བསྙེན་པར་མ་རྫོགས་པ་འབའ་ཞིག་ལ་བསྒྲུབ་པར་བྱ་བ་ཡིན་པའི་
ཕྱིར་ན་ཡུལ་དེ་དག་གིས་ཐོས་པའི་མངོན་སུམ་དུ་བྱའམ་སྙམ་པའི་
དོགས་པ་མེད་པའི་ཕྱིར་ན་དེ་ལྔ་རྩེ་བར་མ་བསྟན་ལ། གཞན་ལྔ་ལ་
རྒྱུ་མཚན་དེ་ལས་བཟློག་སྟེ་རྫོགས་པ་ཁོ་ན་ལ་བྱ་བས་ཐོས་པའི་མངོན་
སུམ་དུ་བྱའམ་སྙམ་པའི་དོགས་པ་བསལ་བའི་ཕྱིར། སྨྱོས་གནང་
དང་། ཕྱག་མི་བྱ་བའི་སྡོམ་པ་སྦྱིན་པ་དང༌། དེ་ལ་གཏམ་མི་སྨྲ་བ་
དང་། ཆོས་དང་ཟང་ཟིང་གིས་ལོངས་མི་སྤྱོད་པ་དང་། གཙུག་
ལག་ཁང་དུ་མི་འགྲོ་བའི་སྡོམ་པ་ལྔ་དངོས་སུ་བསྟན་ཅིང་། དེ་ལྔའི་
ཐ་མ་གསུམ་ལས་མིན་ཏེ། ཡིན་ན་ལས་བརྒྱ་དང་བཞི་རུ་འགྱུར་
བའི་ཕྱིར། དེའི་ཕྱིར་དེ་གསུམ་བཀོལ་ བའི་ལྷག་མ་བདུན་ ལས།
སྨྱོས་གནང་དང་། ཕྱག་མི་བྱ་བ་དང་། ཁྱིམ་སྡོམ་སྦྱིན་པ་དང་།
ལྷུང་བཟེད་ཁ་སྦུབ་དང་བཞི་བོ་དེ་བསྒྲུབ་བྱའི་མཐོང་ཐོས་གཉིས་ཀ་
མངོན་དུ་མ་གྱུར་ པའི་ ལས་ ཡིན་ ལ། དགེ་ཚུལ་ བསྙིལ་ བ་ དང་།
ཁྱིམ་གྱི་སྡོམ་པ་གཞིག་པ་དང་། ལྷུང་བཟེད་ཁ་བསྲང་གི་ལས་་་་
གསུམ་ལ་བསྒྲུབ་བྱ་ཐོས་པའི་ཉེ་འཁོར་ལས་བཀར་ཏེ་མཐོང་བའི་ཉེ་



552 ༄༅། །གནའ་དཔེ་གཅེས་བསྡུས་དཔེ་ཚོགས།
འཁོར་དུ་འཇོག་པར་གསུངས་པས་མཐོང་བ་མངོན་དུ་གྱུར་ལ་ཐོས་པ་
མངོན་དུ་མ་གྱུར་བའི་ལས་སོ། ། མི་སྨྲ་སོགས་གསུམ་གང་ལ་བྱ་བ་ནི་
ཊིཀྐར་ལྷུང་བཟེད་ཁ་བསྲང་བ་དང༌། ཕྱག་མི་བྱ་བ་དང་། ཁྱིམ་
སྡོམ་སྦྱིན་པ་དང་། ལྷུང་བཟེད་ཁ་སྦུབ་པ་དང༌། དགེ་ཚུལ་བསྙིལ་
བ་ལྔ་ལ་བྱ་བར་གསུངས་པ་འདི་ལ་རྩོད་པ་གསུམ་བཀོད་དེ་ཊཱིཀྐར་ཁ་
སྦུབ་གང་ལ་བྱ་ཡུལ་དེ་ལ་ཁ་བསྲང་བྱ་བར་གསུངས་པ་ནི་དེ་ལ་གཏམ་
མི་སྨྲ་བ་དང༌། ལོངས་མི་སྤྱོད་པར་གསུངས་པ་དང་འགལ་ཏེ། ཁ་
བསྲང་བྱས་པ་ལོངས་སྤྱོད་པ་སོགས་ཀྱི་ཆེད་ཡིན་པའི་ཕྱིར། ཞེས་
དང་། ཁྱིམ་གྱི་བསླབ་པའི་སྡོམ་པ་གང་ལ་བྱིན་པ་དེ་ལ་མི་སྨྲ་བ་
དང༌། ལོངས་མི་སྤྱོད་པར་གསུངས་པ་མི་འཐད་པར་ཐལ། ཁྱིམ་
དེར་འགྲོ་བ་དང་། སྟན་ལ་འདུག་ཅིང་ཆོས་བསྟན་པ་དག་བྱའོ། །
ཞེས་པ་དང་འགལ་བའི་ཕྱིར། ཞེས་དང་། མི་སྨྲ་སོགས་གསུམ་ལ་
ཆོ་ག་ལུང་ན་མེད་པ་དེའི་ཕྱིར་མངོན་དུ་མ་གྱུར་པའི་ལས་ཡིན་པ་
འགལ་ལོ་ཞེས་པའི་རྩོད་པ་འདི་གསུམ་ལ་གོ་དཀའ་བའི་རྩོད་པ་་་
གསུམ་ཞེས་སྔ་མ་རྣམས་ལ་གྲགས་སོ། །དེའི་ལན་རིམ་བཞིན་སྔར་གྱི་
ཉེས་པར་འགྱོད་པ་ལ་ཁ་བསྲང་བྱ་བར་གསུངས་ཀྱི་བྱས་པར་མ་་་
གསུངས་པས་ཁ་བསྲང་བྱ་ཡུལ་ལ་མི་སྨྲ་བ་སོགས་བྱེད་པ་དང་བྱས་
ཟིན་པ་ལ་སྨྲ་བ་སོགས་བྱེད་པ་མི་འགལ་ཞེས་པ་དང་བོའི་ལན་ནོ། །
ཁ་བསྲང་བྱ་བར་ གསོལ་བ་ལ་རྗེས་བརྗོད་བྱེད་ པ་འདིའི་དམིགས་
བསལ་ལོ། ། ཁྱིམ་དེར་ཆོས་སྟོན་ཕྱིར་འགྲོ་ཡང་ཟས་ཟ་ཕྱིར་མི་འགྲོ་



༄༅། །རྗེ་ལྷ་མོའི་བློ་བཟང་ཚུལ་ཁྲིམས་རྒྱ་མཚོའི་འདུལ་བ། 553
ཞིང་མི་སྨྲ་བ་གཉིས་མི་འགལ་བ་གཉིས་པའི་ལན་དང༌། མི་སྨྲ་་་
སོགས་གསུམ་པོ་འདི་རྒྱུ་ལས་ལྔ་བོ་ཅི་རིགས་ལས་བྱུང་བས་རྒྱུ་མིང་
འབྲས་ལ་ལས་སུ་བཏགས་པ་ཙམ་མོ་ཞེས་པ་རྩོད་པ་གསུམ་པའི་ལན་
ནོ། །དེ་ལ་འདུལ་བའི་ལས་རྣམས་ཐོས་སུ་མི་རུང་བ་ལ་ཆོས་འདི་བས་
སྤངས་ཏེ་ཆོས་མིན་ཕྱོགས་སུ་སོང་བ་དང་། ཆོས་དང་ཟང་ཟིང་
གིས་ལོངས་སྤྱོད་པ་སྤངས་ཏེ་གནས་དབྱུང་ངོ༌། །རྣམ་དག་ལས་ལོག་
པ་ཕམ་པས་ཉམས་པ་དང་། བདེ་འགྲོ་ལས་ལོག་པ་མཚམས་མེད་
བྱས་པ་དང་། བསྙེན་རྫོགས་ལས་ལོག་པ་བསྙེན་པར་མ་རྫོགས་པར་
གྱུར་པ་སྟེ། རིམ་བཞིན་སྤངས་པ་གཉིས་དང་ལོག་པ་རྣམ་གསུམ་
མོ། ། དམིགས་བསལ་གནས་ཕྱུང་གིས་ བཟོད་གསོལ་ གྱི་ལས་དང་།
བསྙེན་རྫོགས་ཀྱི་བསྒྲུབ་བྱས་ནང་དུ་བར་ཆད་འདྲི་བའི་ལས་དང་།
དངོས་གཞིའི་ལས་དག་བསླབ་བྱིན་གྱིས་ལས་རྣམས་ཐོས་སུ་རུང་བ་ལྟ་
བུ་དང༌། ཁ་སྐོང་བར་མི་འོས་ནའང་མ་སྤངས་པ་དང་། མ་ལོག་
པ་རྣམས་ཀྱིས་སོ་ཐར་གྱི་མདོ་གདོན་པ་ཐོས་སུ་རུང་ངོ༌། ། ལྷག་བོར་
ལ་འབྲས་བུ་ཆུང་བའི་ཕྱིར་བརྗོད་པ་གཅིག་གིས་ཆོག་ཅིང༌། རང་
དོན་དུ་སྔགས་བརྗོད་པ་ལྷག་བོར་ལས་གཞན་དགེ་བསྙེན། རབ་
བྱུང་། དགེ་ཚུལ་གྱི་སྡོམ་པ་ལེན་པ། དབྱར་ཁས་ལེན། དགག་
དབྱེ། གོས་ལྷུང་སོགས་བྱིན་གྱིས་བརླབས་པ་སོགས་ཕལ་ཆེར་ལ་
སྔགས་ལན་གསུམ་བརྗོད་དགོས་ཀྱང་། སོར་བཤགས་ཀྱི་མཐོལ་བ་
དང་། དགག་དབྱེ་དུས་ལས་ཡོལ་བ་བརྗོད་པ་དང་། སྨན་ཞག་



554 ༄༅ ། །གནའ་དཔེ་གཅེས་བསྡུས་དཔེ་ཚོགས།
བདུན་པར་བྱིན་གྱིས་བརླབས་པའི་ཉི་མ་འདས་གྲངས་བརྗོད་པ་་་
སོགས་ལ་ལན་གཅིག་གིས་ཆོག་པས་ལན་གསུམ་བརྗོད་དགོས་པར་མ་
གཏོགས་སོ། །གཞན་དོན་དུ་འདུན་པ་ཕུལ་བ་དགེ་སློང་ལ་བརྗོད་པ་
ལྟ་བུ་གཞན་དོན་དུ་སྔགས་གང་ཟག་ལ་བརྗོད་ནའང་བརྗོད་པ་གསུམ་
དགོས་ཞེས་བཤད་པའི་ཤུགས་ཀྱིས་གཞན་དོན་དུ་དགེ་འདུན་ལ་་་
བརྗོད་དོ་ཅོག་ནི་ལན་གཅིག་བརྗོད་པར་གསུངས། དགེ་འདུན་ཁོ་
ན་ལ་བརྗོད་དགོས་པ་ནི། སྤོ་སྤྱོད་དགེ་སློང་གིས་སྤོ་བ་སྤྱད་ཟིན་པ་
དང༌། ་སྤྱོད་པར་འགྱུར་བའི་ཉི་མ་འདས་ལུས་རང་གིས་བརྗོད་་
དགོས་པ་ལྟ་བུ་དང་། གང་ཟག་ལ་བརྗོད་པ་ནི། དུས་མིན་དུ་
གྲོང་དུ་འགྲོ་བ་ལྟ་བུའོ། ། སྤོ་བ་དང༌། གཞི་ནས་སྤོ་སྤྱོད་བྱེད་པ་
པོས་ལས་བརྗོད་ན་ཚངས་སྤྱོད་ཉེར་གནས་ལ་ཉེས་བཅས་འཆགས་
ཤིང་ལས་གཞན་ལ་ཉེས་མེད་འཆགས་པར་གསུངས་སོ། །ཆོ་ག་ལས་
འདས་པ་ལ་ལས་མི་འཆགས་པར་གསུངས་པ་དེར་ལ་ལ་དགེ་འདུན་
དང་། ལ་ལ་ལས་ཆོ་ག་ལ་བྱེད་ཟེར། དགེ་འདུན་གྲངས་ཚང་ཙམ་
དང་ཆོ་ག་བཏོན་ཙམ་ལ་སྐབས་འདིའི་ཆོ་གའི་དོན་མ་ཚང་བའི་ཕྱིར་
ན་དེ་མི་འཐད་ཅིང་། འདིའི་ཆོ་ག་ལས་འཆགས་པའི་ཐབས་ཡིན་
པས་ཁ་སྐོང་བར་འོས་པའི་དགེ་འདུན་ཚང་བ་དང་། ལས་བྱེད་
མཚན་ཉིད་དང་ལྡན་པ་ཡོད་པ་དང་། ལས་ཚང་ཞིང་མ་ནོར་མ་
འཁྲུགས་པར་བརྗོད་པ་གསུམ་ཀ་ཚོགས་པ་འཇོག་དགོས་སོ། ། དགེ་
འདུན་དང་འབྲེལ་བའི་ལས་ལ་གསོལ་བཞི་སོགས་གསུམ་པོ་གང་རུང་



༄༅། །རྗེ་ལྷ་མོའི་བློ་བཟང་ཚུལ་ཁྲིམས་རྒྱ་མཚོའི་འདུལ་བ། 555 །
མིན་པ་ཡོད་དེ། ཡོངས་དག་འབུལ་བ་ལྟ་བུའོ། །དེ་ཡང་ལས་ཊཱིཀ་
ལས། དགེ་འདུན་གྱི་ལས་དང་། གང་ཟག་གི་ལས་དང་། དགེ་
འདུན་དང་འབྲེལ་བའི་ལས་དང་གསུམ་བྱས་པའི་དང་བོ་ལ་སྔར་ལྟར་
རྩ་བ་བརྒྱད་ལ་ཡན་ལག་བརྒྱ་ཞེ་ལྔའམ་ཉི་ཤུ་བྱས་ལ། གང་ཟག་གི་
ལས་ལ་རྩ་བ་བཅུ་གསུམ་དང་། དེ་རྣམས་ལ་ཡན་ལག་ལྔ་སོགས་
མང་པོ་བྱས་ལ། དགེ་འདུན་དང་འབྲེལ་བའི་ལས་ལ་དྲི་བ་དང་
ལན་ཞུ་བ་སོགས་རྩ་བ་བཅུ་དྲུག་ལ་ཡན་ལག་མང་པོ་བྱས་པ་རྣམས་
ཀྱང་ལས་ཊཱིཀ་ཆེན་མོ་ལས་ཤེས་པར་བྱ་ཞིང་། རྒྱ་ཆེར་འགྲེལ་ལས།
ལས་རྣམ་པར་བཞག་པའི་སྐབས་ཀྱི་རྣམ་པར་དབྱེ་བ་སློབ་དཔོན་དུལ་
བ་ལྷས་ཉེ་བར་སྦྱར་བའི་ལུགས་ནི་མདོ་འདི་གསུམ་ཡིན་ཏེ་ཞེས་པའི་
ལས་བརྒྱུད་དང་གསུམ་དུ་དབྱེ་ཚུལ་ཊཱིཀྐའི་བམ་པོ་ང་དགུ་བ་དང་
རིན་འཕྲེང་སོགས་ལས་ཤེས་པར་བྱའོ། །ཁོ་ན་རེ། འདིར་བསྟན་
ལས་ཀྱི་དོན་བཤད་པ་དེ་མི་འཐད་པར་ཐལ། ཊཱིཀྐ་ལས། ལས་ལ་
ནི་ཞེས་སྨོས་པས་ནི་ཞེས་པ་ནས་ལས་བརྒྱ་རྩ་གཅིག་པོ་དེ་དག་བཟུང་
བར་མ་ཟད་ཀྱི་འདུལ་བ་དང་ལྡན་པའི་ལས་ཐམས་ཅད་འདུས་པར་
རིག་པར་བྱའོ། །ཞེས་དང༌། མཐའ་དཔྱོད་ལས། དགེ་འདུན་
དང་འབྲེལ་བའི་ལས་ཡིན་པའི་ཕྱིར་ཏེ། ཡུལ་དགེ་འདུན་ལ་ཞུ་བའི་
ལས་ཡིན་པའི་ཕྱིར། དེས་གཞན་ལའང་འདྲ། ཞེས་གསུངས་་་
པའི་ཕྱིར། །འདོད་མི་ནུས་ཏེ། མཚོ་ཊཱིཀ་ལས། གསོ་སྦྱོང་གི་སོ་
ཐར་གྱི་མདོ་གདོན་པ་དང་། དགག་དབྱེ་ནི་ལས་དངོས་མ་ཡིན་



556
༄༅། །གནའ་དཔེ་གཅེས་བསྡུས་དཔེ་ཚོགས།
ཡང་བཏགས་པ་སྟེ་ཞེས་སོགས་ལ་དཔྱད། མཚོ་ཊཱིཀ་ལས། དེ་
དག་ལ་བཟོད་པ་བླང་བའི་ལས་བདུན་ཡོད་ཀྱང་ཞེས་གསོ་དགག་
བཞག་པ་གཉིས་ལ་བཟོད་གསོལ་ཡོད་པར་གསུངས་ཀྱང༌། ལས་
ཊཱིཀ་ལས། གསོ་སྦྱོང་བཞག་པ་དང༌། དགག་དབྱེ་བཞག་པ་་་
གཉིས་ནན་ཏུར་གྱི་ལས་ཡིན་ཀྱང་བཟོད་གསོལ་ མ་གསུངས་སོ། །
ཞེས་པ་དཔྱད། ཀརྨ་ཤཱ་ཏམ་ལས། སྔོན་ཆོག་ནས་དྲ་བའི་གནང་
བ་ སྦྱིན་ པའི་ བར་ རབ་ བྱུང་ གཞིའི་ སྐབས་ ལས་ བཅུ་ གཅིག་ དང་།
ཕའི་རྣམ་འབྱེད་སྐབས་ཉེར་ལྔ་དང༌། མའི་རྣམ་འབྱེད་སྐབས་ཉེར་
བཞི་དང་། གཞི་ལྷག་མ་བཅུ་དྲུག་གི་སྐབས་ལས་གོ་གཅིག་སྟེ་བརྒྱ་
དང་གཅིག་སོགས་གསུངས་སོ། །
གསུམ་ པ་ ཕྱིར་ བཅོས་ ཀྱི་ གཞི་ ལ་ ལྟུང་ བ་ ཕྱིར་ བཅོས་དང༌།
རྩོད་པ་ཕྱིར་བཅོས་གཉིས་སོ། ། དང་བོར་ཡང་ཕྱིར་བཅོས་ཀྱི་གཞི་
དངོས་བཤད་པ་ནས་འཁོར་ལོའི་དབྱེན་གྱི་གཞིའི་བར་དྲུག དང་
བོར་རང་ཕྱིར་བཅོས་པ་ལ་མི་སྤྲོ་ན་ཕྱིར་བཅོས་པའི་རྒྱུ་ནན་ཏུར་དང་།
སྤྲོ་ན་ཕྱིར་ བཅོས་དངོས་ བྱ་ བ་ གཉིས་ལས། དང་ བོ་ སྟོན་ པར།
གཞི་མ་ཞི་བར་ཤེས་ནས་ཞེས་སོགས་བྱུང༌། དགེ་སློང་དམར་སེར་
ཅན་ལ་བསྡིགས་པ་ནན་ཏུར་གྱི་སྒོ་ནས་ཕྱིར་བཅོས་སུ་གཞུག་པས་
ནན་ཏུར་སྤྱི་དང་ཕྱིར་བཅོས་ཀྱི་གླེང་གཞི་དང༌། བསྐྲད་པ་ནན་
ཏུར་གྱི་གླེང་གཞི་ནི་ནབས་སོ་དང་འགྲོ་མགྱོགས་ཀྱིས་དགེ་སྦྱོང་གི་
ཆོས་མ་ཡིན་པ་མང་པོ་བྱས་པ་ལ་ནན་ ཏུར་བྱས་ པ་ལྟ་བུའོ། ། མི་་



༄༅། །རྗེ་ལྷ་མོའི་བློ་བཟང་ཚུལ་ཁྲིམས་རྒྱ་མཚོའི་འདུལ་བ།
557
འདོད་བཞིན་དུ་ལས་ཀྱིས་ཆད་པར་བཅས་པ་ལ་མཇུག་ཏུ་བཟོད་
གསོལ་དགོས་རུང་གི་ཆ་ནས་བཞག་པའི་ལས་དེ། ནན་ཏུར་དེ་ཡི་
དོན་ནོ། ། མི་འདོད་བཞིན་ཞེས་པས་ངོ་བོ་ཉིད་འཚོལ་བ་སེལ་ཏེ།
དེ་ལ་གསོལ་འདེབས་དགོས་པས་སོ། ། ལས་ཞེས་པས་གནས་ཀྱིས་
གནས་པར་ཆད་པ་ལྔ་བྱས་པ་གཅོད་དེ། དེ་ལྔ་དགེ་འདུན་གྱི་ལས་
དང་འབྲེལ་བ་མ་ཡིན་པའི་ཕྱིར། ཆད་པར་བཅས་ པ་ཞེས་ པས་
གྲངས་གཞུག་བཞི་དང་བསྒོ་གྱུར་བཅུ་བསལ་ཏེ། དེ་དག་ཆད་ལས་
མ་ཡིན་པའི་ཕྱིར། བཟོད་གསོལ་དགོས་རུང་ཞེས་པས་ཤི་བ་དང་།
བདེན་པ་མཐོང་བ་དང་། ཐུན་མོང་མིན་པའི་ལྷག་མ་རྒྱུན་དུ་སྤྱོད་
པ་ལ་སྨད་པ་ནན་ཏུར་བྱས་པ་མཚན་འགྱུར་བ་དང༌། བབས་པས་
ནན་ཏུར་གཞན་སྟོབས་ཀྱིས་གྲོལ་བ་སྡུད་ ཅིང་ཆ་ བཞག་ གིས་ ལྷུང་
བཟེད་ཁ་སྦུབས་ཀྱི་ལས་གཅོད་དོ། ། སྒྲས་བརྗོད་ཀྱིས་དབྱེ་ན་ནན་
ཏུར་བཅོ་ལྔ་སྟེ། འཐབ་ཀྲོལ་བྱེད་པ་ལ་ཁྱད་པར་ཅན་གྱི་སྤྱོད་པ་ལྔ་
སྤོང་བའི་ཆད་པས་བཅད་ཅིང༌། དེས་མ་ཐུལ་ན་ཁྱོད་གནས་ནས་
དབྱུང་ངོ་ཞེས་བསྡིགས་པའི་ནན་ཏུར་དང་། རིགས་མཐུན་གྱི་ལྷག་
མ་བཞི་ཡན་ཆད་ཡང་ཡང་བྱེད་ཅིང་ཕྱིར་མི་འཆོས་པ་ལ་ཁྱོད་གཉེན་
པོ་ཆུང་བ་གང་ཟག་ཆིག་རྐྱ་མི་ཐུབ་པ་ཡིན་པས་གནས་ལ་བརྟེན་་
དགོས་ཞེས་སྨད་པ་ནན་ཏུར་དང་། ཁྱིམ་པ་སུན་འབྱིན་པ་སྟེ་མ་
དད་པར་བྱེད་པའི་གནས་དེ་ནས་སྐྱོད་པའི་ནན་ཏུར་དང་། ཁྱིམ་
པ་སོགས་ལ་བརྙས་ཐབས་བྱེད་པ་ལ་དེ་མི་གཏོང་ན་ཚངས་པར་སྤྱོད་



558
༄༅། །གནའ་དཔེ་གཅེས་བསྡུས་དཔེ་ཚོགས།
པ་ངེད་ཅག་རྣམས་ཁྱོད་དང་མཛའ་གཅུགས་མི་བྱེད་ཅེས་ཕྱིར་འགྱེད་
པའི་ནན་ཏུར་དང༌། གནས་དབྱུང་བདུན་ཏེ། ལྟུང་བ་གླེང་བའི་
སྐབས་འབྱེད་ཅིང་ལྟུང་བ་ཤེས་བཞིན་དུ་ཁས་མི་ལེན་པ་ལ་མ་མཐོང་
བ་གནས་ནས་དབྱུང་བ་དང་། ཁས་ལེན་ཅིང་ཕྱིར་མི་འཆོས་པ་
གནས་ནས་དབྱུང་བ་དང༌། སྡིག་ལྟ་མི་གཏོང་བ་གནས་ནས་དབྱུང་
བ་དང༌། འཐབ་ཀྲོལ་ལ་འབད་པ་མི་གཏོང་བ་གནས་ནས་དབྱུང་
བ་དང་། བདག་ཡོད་མེད་ལྟ་བུ་འགྱེད་ཕྱིར་རྩོད་པ་ལ་མངོན་སུམ་
བརྒྱུད་ཀྱིས་རུང་མི་རུང་རྣམ་པར་གཏན་ལ་དབབ་ཀྱང་མི་གཏོང་ན་
རྩོད་པ་ཞི་བའི་ཕྱིར་གནས་ནས་དབྱུང་བ་དང༌། འཐབ་ཀྲོལ་གྱི་རྒྱུ་
སྒྲུབ་པ་མི་གཏོང་བ་གནས་ནས་དབྱུང་བའི་ལས་དང་། དགེ་སློང་
མར་འགྲོགས་ཤིང་རྩེ་རྒོད་སོགས་ཀྱིས་འདྲེས་ཤིང་གནས་པ་གནས་
ནས་དབྱུང་བའོ། ། ལྟུང་བ་གླེང་བའི་སྐབས་མི་འབྱེད་པ་ལ་བརྗོད་
བཅས་དང་གདམས་ངག་བཞག་པས་མ་ཐུལ་ན་དགེ་འདུན་དང་ལྷན་
ཅིག་གསོ་སྦྱོང་བྱེད་པ་བཞག་པ་དང་། དེས་མ་ཐུལ་ན་དགག་དབྱེ་
བཞག་པ་དང༌། དགེ་ཚུལ་ སྡིག་ ལྟ་ མི་ གཏོང་བ་ བསྙིལ་བ་དང་།
ཁྱིམ་པས་རབ་བྱུང་ལ་གཤེ་སྐུར་འདེབས་པ་ལ་འབའ་ཞིག་པའི་ལས་
ཀྱིས་ཆོས་དང་ཟང་ཟིང་གིས་ལོངས་སྤྱོད་བྱེད་པ་སྤང་བ་ལྷུང་བཟེད་
ཁ་སྦུབ་པའི་ལས་ཏེ་བཅོ་ལྔ་དང༌། བསྡིགས་པ་ནན་ཏུར་བྱས་པས་
འཐབ་ཀྲོལ་བྱེད་པ་མི་གཏོང་ན་གནས་ནས་དབྱུང་བར་གསུངས་ཤིང་།
དེ་ཡི་རུང་མཐུན་སྦྱར་ན་སྨད་པ་ནན་ཏུར་བྱས་པས་ལྷག་མ་རྒྱུན་དུ་



༄༅། །རྗེ་ལྷ་མོའི་བློ་བཟང་ཚུལ་ཁྲིམས་རྒྱ་མཚོའི་འདུལ་བ། 559
སྤྱོད་པ་མི་གཏོང་ན་གནས་ནས་དབྱུང་བ་དང་། ལ་སོགས་པས་
བསྡུས་པ་བསྐྱེད་པ་དང་ཕྱིར་འགྱེད་ཀྱིས་གཞི་དེ་མི་གཏོང་ན་གནས་
ནས་དབྱུང་བ་གཉིས་བཅས་རུང་མཐུན་སྦྱར་བ་གསུམ་སྟེ་བཅོ་བརྒྱད་
དོ། །བསྡུས་ན་ཡུལ་གྱི་སྒོ་ནས་ནན་ཏུར་བཅོ་ལྔའི་དང་བོ་བཅུ་བཞི་
རབ་བྱུང་ལ་བྱ་བ་དང་གསོལ་བཞིའོ། །ཐ་མ་ཁྱིམ་པར་བྱ་ཞིང་འབའ་
ཞིག་པའི་ལས་སོ། །ངོ་བོའི་སྒོ་ནས་དམན་པ་ནན་ཏུར་དང་སོ་བཞི་
དང་། རྣམ་ དག་ བཞག་ པ་ ནི་ གསོ་ དགག་ བཞག་ པ་ གཉིས།
སྤངས་པ་ནན་ཏུར་གཞན་དགུའོ། །ནན་ཏུར་འགོ་མེད་པ་ལ་འགོ་
གདགས་པ་ནི། ལུང་ལས་ནན་ཏུར་དེ་ལ་སྔོན་འགྲོ་འདི་དང་འདི་
དགོས་པར་དངོས་སུ་མ་གསུངས་ཀྱང་སྔོན་འགྲོ་དེ་དང་དེ་དགོས་པར་
མདོར་བསྡུས་སྦྱར་བའོ། །དེ་ཡང་ལུང་ལས། ཕྱིར་མི་འཆོས་པ་
གནས་དབྱུང་ལ་ཁས་བླང་བ་དང་། སྡིག་ལྟ་མི་གཏོང་བ་གནས་
དབྱུང་ལ་བཞམས་བསྒོ་སོགས་དང་། འཐབ་ཀྲོལ་ལ་འབད་པ་་་
གནས་དབྱུང་ལ་བསྡིགས་པ་ནན་ཏུར་དང་། རྣམ་པར་གཏན་ལ་
འབེབས་པར་གྱུར་པ་ཉེར་བར་མ་ཞི་བ་གནས་དབྱུང་ལ་མངོན་སུམ་
བརྒྱད་ཀ་སྔོན་འགྲོའི་ཆོས་སུ་གསུངས་པའི་རུང་མཐུན་གནས་དབྱུང་
གཞན་ལའང་བཞམས་བསྒོ་སོགས་སྔོན་འགྲོར་སྦྱར་རོ། ། སྡིག་ལྟ་མི་
གཏོང་བ་དང་། དགེ་ཚུལ་བསྙིལ་བ་ལ་བཞམས་བསྒོ་དངོས་སུ་་
གསུངས་ཞེས་མཚོ་ཊཱིཀ་ལས་གསུངས་སོ། ། ནན་ཏུར་དེ་ལ་འབད་
བསམ་ལོག་ན་མཇུག་ཏུ་གནས་དབྱུང་བྱ་བར་དངོས་སུ་མ་གསུངས་



560
༄༅
། །གནའ་དཔེ་གཅེས་བསྡུས་དཔེ་ཚོགས།
ཀྱང་མཇུག་དེ་མདོར་བསྡུས་སྦྱར་བ་ནི་མཇུག་མེད་པ་ལ་མཇུག་སྦྱར་
བའི་དོན་ནོ། །བསྡིགས་པའི་མཐར་མ་བཏང་ན་གནས་ནས་དབྱུང་
བའི་རུང་མཐུན་གཞན་སྨད་པ་བསྐྲད་པ་ཕྱིར་འགྱེད་གསུམ་ལ་སྦྱར་
བའོ། ། བསྡིགས་སྨད་འགྱེད་གསུམ་ གྱི་ནན་ ཏུར་བྱས་པ་དེས་དགེ་
འདུན་ལ་སྐུར་བ་འདེབས་པ་བཟློག་པ་ལྔས་བཟློག་ཀྱང་མ་བཏང་ན་
ལྷག་མ་སྐྱེད་པར་ཡང་མདོར་བསྡུས་སྦྱར་རོ། ། གསོ་དགག་བཞག་
པའི་མཐར་གནས་དབྱུང་སྦྱར་བ་མི་འཐད་པར་མཚོ་ཊཱིཀ་ལས་་་་་
གསུངས་སོ། ། སྒྲ་བཤད་ ས་ རང་བཞིན་དུ་གནས་པ་ལས་འོག་ཏུ་
བཞག་ཅིང་བཤུང་བའམ་སྨད་པར་བྱ་བའི་ཕྱིར་ན་ནན་ཏུར་རོ། །
ནན་ཏུར་བྱ་ཡུལ་གྱི་རབ་བྱུང་ལ་གསོ་རུང་ཡན་གྱི་སྡོམ་པ་དང་ལྡན་པ།
ནད་པ་མིན་པ། གནས་ཕྱུང་མིན་པ། ཆོས་མིན་ཕྱོགས་མིན་པ།
ཚོགས་སུ་མ་ལོངས་པ་ཡིན་པ། ལྟུང་བ་གླེང་དྲན་སྔོན་དུ་སོང་བ།
སོགས་སྒྲས་ཤེས་པ་རང་བཞིན་དུ་གནས་པ། ལུས་ཐ་མལ་དུ་གནས་
པ། དགེ་འདུན་འབྱེད་ནུས་མིན་པ། རང་རང་གི་གཞི་ལེགས་པ་
དང་ལྡན་པ་སྡིགས་པ་ལ་འཐབ་ཀྲོལ་བྱེད་པ་ལྟ་བུ་སྟེ་ཁྱད་པར་བཅུ་
ལྡན་ནོ། ། ཆད་ལས་ བྱ་ ཡུལ་ གྱི་ ཁྱིམ་ པ་ ཆོས་དྲུག་དང་ ལྡན་ པ་ སྟེ།
རང་གི་སྦྱིན་བདག་ཏུ་གཏོགས་ཤིང༌། ནད་པ་མིན་པ། ལི་ཙ་བྱི་
ཆེན་པོས་ཀྱང་བུ་ནོར་ལ་ཕམ་པ་སོགས་ཀྱིས་སྐུར་ཞིང་གཤེ་བ་དང༌།
སྤྱོ་བ་ལྟ་བུ་ཡིན་པ། སྔར་ལྷུང་བཟེད་སྦུབ་པ་དང་། ཁྱིམ་པ་བཞི་
ཚོགས་ སུ་ ལོངས་ པ་ མིན་ པ་ སྟེ་ རིན་ འཕྲེང་ ལྟར་ ཆོས་ དྲུག་ དང་།



༄༅། །རྗེ་ལྷ་མོའི་བློ་བཟང་ཚུལ་ཁྲིམས་རྒྱ་མཚོའི་འདུལ་བ། 561
མཚོ་ཊཱིཀ་ལྟར་ན་གཤེ་སྤྱོ་སྐུར་གསུམ་གཅིག་དུ་བྱས་ནས་ཤེས་ལུས་
རང་བཞིན་དུ་གནས་པ་གཉིས་ཟུར་དུ་བགྲངས་སོ། ། གཤེ་སྤྱི་གཉིས་
ནི་མཚོ་ཊཱིཀ་ཏུ་རིམ་པ་ལྟར་ཁྱིམ་པ་དང་། རབ་བྱུང་གི་ཕྱོགས་ཀྱི་
སྐྱོན་གྱིས་སྨོད་པ་འམ། འཚོ་བ་དང་ལྟ་བ་ཉམས་པའི་སྒོ་ནས་གཤེ་
བ་དང༌། ་ ཚུལ་ཁྲིམས་དང་ཆོ་ག་ཉམས་པའི་སྒོ་ནས་སྤྱོ་བར་བཤད་
ལ་རིན་འཕྲེང་ལས། ཁྱིམ་པ་དང་རབ་བྱུང་གི་སྐྱོན་གྱིས་ལྐོག་ཏུ་
གཤེ་བ་དང་། མངོན་དུ་སྤྲོ་བ་དང་ཞེས་བཤད། ནན་ཏུར་གང་
གིས་བྱེད་པ་པོ་དགེ་འདུན་ནི། གྲངས་ཚང་ཁ་སྐོང་འོས་མཐུན་ལས་
བྱེད་བཅས། །ཞེས་པ་ལྟར་ཆོས་བཞི་ལྡན་དང་། གྲངས་ཚངས་པ་
དང་། མཚན་ཉིད་ཚང་བ་དང༌། མཐུན་པ་གསུམ་སོ་སོར་བགྲང་
བའོ། ། ནན་ཏུར་བྱེད་དུས་ནི། དབྱར་གྱི་ནང་མིན་ཞིང་བྱ་བས་
ཡིད་མ་གཡེང་བའི་དུས་སོ། ། དགག་དབྱེ་དབྱར་གནས་དུས་སུ་་་
བཞག་པའི་ཕྱིར་ན་དབྱར་ནང་དུ་ནན་ཏུར་མི་བྱེད་པའི་དམིགས་
བསལ་ལོ། ། ནན་ཏུར་གྱི་སྦྱོར་བ་ནི། དགེ་འདུན་འདུ་བའི་སྐབས་
བསྒྲུབ་པ་དང༌། ལྟུང་བ་གླེང་དྲན་བྱ་བ་དང༌། བདག་གིས་གླེང་
བར་ཁས་ལེན་པ་མེད་ན་གླེང་མཁན་བསྐོ་བར་བྱ་ཡི། དགེ་འདུན་
ཀུན་གྱིས་གཤེ་བ་མི་མཛེས་པའི་ཕྱིར་ཞེས་མཚོ་ཊཱིཀ་ལས་སོ། ། དངོས་
གཞི་གསོལ་བཞིའི་ལས་དང༌། མཇུག་ཏུ་མཇུག་སྡུད་བརྗོད་ཅིང་།
འདི་ཉིད་དུ་ལྟུང་བ་འདི་ཕྱིར་འཆོས་ཤིག་དང་དགེ་འདུན་འདིས་ཁྱོད་
ལ་བག་ཡངས་བྱེད་པར་འགྱུར་རོ། ། ཞེས་བརྗོད་དགོས་སོ། ། ནན་



562 ༄༅ ། །གནའ་དཔེ་གཅེས་བསྡུས་དཔེ་ཚོགས།
ཏུར་གྱི་བསླབ་བྱ་གཞན་གྱིས་ཕྱག་དང་མངོན་དུ་ལྡང་བ་སོགས་གུས་
པའི་ལས་བདག་གིར་བྱེད་པ་དང༌། ས་རང་བཞིན་དུ་གནས་པ་
དང་འགྲོ་ཚེ་རྐང་བ་མཉམ་པར་འཇོག་པའམ་ལྷག་པར་འགྲོ་བ་དང་།
དེ་དང་མཉམ་དུ་འགྲོག་པ་དང་། གཞན་གྱི་མཁན་སློབ་བྱེད་པ་
དང་། གཞན་གྱི་ལྟུང་བ་གླེང་དྲན་བྱེད་པ་སྟེ་ཁྱད་པར་ཅན་གྱི་སྤྱོད་
པ་ལྔ་སྤོང་ཞིང༌། བསྐྲད་པ་ནན་ཏུར་བྱས་པ་དེ་ཁྱིམ་སུན་འབྱིན་
པའི་གནས་གང་ནས་བསྐྲད་པའི་ས་དེར་མི་གནས་པ་སྟེ་གནས་མི་
ཆོག་ཀྱང་། དགེ་འདུན་དང་ ལྷན་ ཅིག་ཆོས་དང་ཟང་ཟིང་གིས་་
ལོངས་སྤྱོད་ཆོག་པའི་ཕྱིར་ན་གནས་དབྱུང་མིན་ནོ། །གནས་དབྱུང་
བདུན་དང་། དགེ་ཚུལ་བསྙིལ་བས་རང་བཞིན་དུ་གནས་པ་རྣམས་
དང་ལྷན་ཅིག་ཆོས་དང་ཟང་ཟིང་གིས་ལོངས་སྤྱོད་མི་ཆོག་པར་མ་
ཟད་གནས་ཕྱུང་ནང་ཕན་ཚུན་གཅིག་གིས་གཅིག་སྤང་དགོས་པར་
མཚོ་ཊཱིཀ་ལས་སོ། ། གསོ་དགག་བཞག་པས་དེ་དང་ལྷན་ཅིག་གསོ་
དགག་བྱེད་པ་སྤང་དགོས་ལ། ཁ་སྦུབ་བྱ་ཡུལ་ལ་རབ་བྱུང་རྣམས་
ཀྱིས་ཆོས་དང་ཟང་ཟིང་གིས་ལྷན་ཅིག་ལོངས་སྤྱོད་པ་སྤོང་དགོས་
སོ། ། རྨ་ སྡོམ་ལས། སྡིག་ལྟ་ལས་གཞན་གནས་དབྱུང་དྲུག་ལ་་་་་
བཞམས་བསྒོ་སྔོན་འགྲོར་མདོར་བསྡུས་སྦྱར་བས་འགོ་མེད་པ་ལ་འགོ་
གདགས་པ་དྲུག་ཏུ་བྱས་པ་མི་འཐད་དེ། མི་འཆོས་པ་དང་འཐབ་
ཀྲོལ་གཏན་དབབ་གསུམ་ལ་ཁས་བླངས་པ་སོགས་སྔོན་འགྲོར་་་་་་་
གསུངས་ཤིང་། སྡིག་ལྟ་དང་དགེ་ཚུལ་བསྙིལ་བ་གཉིས་ལ་བཞམས་



༄༅། །རྗེ་ལྷ་མོའི་བློ་བཟང་ཚུལ་ཁྲིམས་རྒྱ་མཚོའི་འདུལ་བ། 563
བསྒོ་སྔོན་འགྲོར་ལུང་ལས་དངོས་སུ་གསུངས་པར་མཚོ་ཊཱིཀ་ལས་་་
གསུངས་པའི་ཕྱིར། དེས་ན་མ་མཐོང་བ་འཐབ་ཀྲོལ་རྒྱུ་སྒྲུབ་འདྲེས་
པ་གནས་དབྱུང་གསུམ་ལས་འགོ་གདགས་ས་མེད་དོ། ། རིན་ཕྲེང་
ལས། བསྙིལ་བ་བསལ་ཏེ་ནན་ཏུར་བཅུ་བཞི་བྱས་པ་རྩ་བར་གཞི་
དང་ཞུ་བའི་སྐབས་སུ་བསྙིལ་བ་མ་གསུངས་པས་ཡིན་ཀྱང་། མཐའ་
དཔྱོད་ལས། དགེ་ཚུལ་ཕ་མ་བསྙིལ་བ་ནན་ཏུར་ཡང་ལུང་ལས་
དངོས་སུ་གསུངས་པས་བཅོ་ལྔ་བཤད་དགོས་སོ། ། ཞེས་གསུངས་་་
སོ། །ནན་ཏུར་ལ་དགེ་འདུན་གྱི་ཆོ་ག་ཉམས་སུ་མྱོང་བའི་དགེ་བ་ལྟ་
བུ་འཇོག་ཅིང་། དེའི་བསླབ་བྱ་དང་ཆད་ལས་ལ་བསྒྲུབ་བྱའི་རྒྱུད་
ཀྱི་ཁྱད་པར་ཅན་གྱི་སྤྱོད་པ་ལྔ་སྤོང་བ་སོགས་འཇོག་ལ། དེ་དག་
བར་མའི་དགེ་བ་ཡིན་ན་གཏོང་དུས་སོགས་ལ་དཔྱད། ནན་ཏུར་
ལས་གྲོལ་བའི་རྒྱུ་ཐུན་མོང་མ་ཡིན་པ་ནི། གསོ་དགག་བཞག་པ་
གཉིས་ལ་འཇོག་པ་པོའི་དགེ་འདུན་ནམ་དེས་བསྐོས་པའི་དགེ་འདུན་
དང་ལྷན་ཅིག་ཏུ་གསོ་སྦྱོང་དགག་དབྱེ་བྱས་ན་དང་། གནས་ཕྱུང་
མིན་པའི་ནན་ཏུར་གཞན་རྣམས། ནན་ཏུར་སྔ་མ་ཞིག་བྱས་པ་ལ་
ནན་ཏུར་གཞན་ཞིག་ཕྱི་ནས་བྱས་ན་སྔ་མ་ལས་གྲོལ་ཏེ་སྨད་པ་ནན་
ཏུར་བྱས་པ་ལ་བསྐྲད་པ་ནན་ཏུར་ཕྱིས་བྱས་ན་དེས་སྔ་མ་ལས་གྲོལ་ལ།
གནས་ཕྱུང་ལ་ནན་ཏུར་གང་ཡང་མི་འཆགས་པས་སོ། ། གྲོལ་རྒྱུ་ཐུན་
མོང་བ་ནི། བཟོད་གསོལ་གྱི་ལས་བྱས་པ་དང་། རིན་འཕྲེང་ལྟར་
བདེན་པ་མཐོང་བ་དང་། མཚོ་ཊཱིཀ་ལྟར་དགྲ་བཅོམ་ཐོབ་པ་ སྟེ་



564་ ༄༅། །གནའ་དཔེ་གཅེས་བསྡུས་དཔེ་ཚོགས།
བདེན་པ་མཐོང་ཚེ་ནན་ཏུར་ལས་གྲོལ་ན་དགྲ་བཅོམ་ཐོབ་ཚེ་གསར་
དུ་གྲོལ་རྒྱུའི་ནན་ཏུར་ལ་གང་འཇོག་དཔྱད་ཅེས་པ་དང་བོའི་ཚེ་ངོ་བོ་
དང༌། ཕྱི་མའི་ཚེ་རྣམ་སྨིན་ལས་ གྲོལ་བ་ལ་བཤད་པ་ཡོད་ཀྱང་།
རིན་ཕྲེང་ལས། མདོར་དགྲ་བཅོམ་པ་མ་ཐོབ་ཀྱི་བར་དུ་ཆད་ལས་
བྱ་དགོས་པར་གསུངས། ཞེས་པ་ལྟར། བསླབ་བྱིན་གྱི་ཆད་ལས་
ལྟ་བུ་ལས་གྲོལ་རྒྱུ་ཡིན་པའི་དོན་ཡིན་ནམ་དཔྱད། སྤྱིར་ནན་ཏུར་
བྱ་ཡུལ་དེ་ལ་ཉེས་པ་གླེང་སྟེ་ཁས་ལེན་དུ་བཅུག་ཅིང་། དགེ་འདུན་
གྱི་མངོན་སུམ་དུ་བཞག་པ་ལ་ནན་ཏུར་གྱི་ལས་བྱའོ། ། ཞེས་པ་ལ་
དམིགས་བསལ་ནི། ནན་ཏུར་བྱ་ཡུལ་དེ་དགེ་འདུན་གྱི་ནང་དུ་མི་
འདུ་ཞིང་ཉེས་པ་ཁས་མི་ལེན་ཡང་གང་ཟག་དེ་ནན་ཏུར་གྱི་རྒྱུ་དེ་དང་
ལྡན་པར་དགེ་འདུན་ཀུན་ལ་གྲངས་པ་ཙམ་གྱིས་ནན་ཏུར་བྱས་ཏེ་
ཆད་པ་བཅད་རུང་ངོ༌། །ཁ་ཅིག་བསྡིགས་པ་ནན་ཏུར་བྱ་བའི་སྐབས་
ཡོད་པ་མིན་ཏེ། ནན་ཏུར་གྱི་ལས་འཆགས་པ་ལ་སྤྱིར་བཏང་ལྟུང་
བ་གླེང་དྲན་སྔོན་དུ་འགྲོ་དགོས་ལ། གླེང་དྲན་བྱེད་པ་དེའི་ཚེ་་་
སྐབས་འབྱེད་མི་འབྱེད་གཉིས་ལས་ལྟུང་བ་ཀུན་ལ་སྐབས་མི་འབྱེད་ན་
བཟློག་པ་ལྔ་བྱེད་དགོས་ལ་མ་བཏང་ན་བཀའ་བློ་མི་བདེ་བའི་ལྷག་
མར་ཁ་ཕྱོགས་པར་འགྱུར་ལ། ཕྱོགས་འགར་སྐབས་མི་འབྱེད་ན་
བརྗོད་ བཅས་ ཕུར་ བཅས་ སུ་ ཁ་ འཁྱོགས་ པར་ འགྱུར་ བའི་ ཕྱིར།
སྐབས་ཕྱེ་ཡང་ཉེས་པ་ཁས་ལེན་མི་ལེན་གཉིས་ལས་ཁས་མི་ལེན་ན་མ་
མཐོང་བ་གནས་དབྱུང་བྱ་དགོས་ལ། ཉེས་པ་ཁས་ལེན་ཡང་ཕྱིར་



༄༅། །རྗེ་ལྷ་མོའི་བློ་བཟང་ཚུལ་ཁྲིམས་རྒྱ་མཚོའི་འདུལ་བ། 565
འཆོས་མི་འཆོས་གཉིས་ལས། ཁས་ལེན་ཡང་ཕྱིར་མི་འཆོས་ན་ཕྱིར་
མི་འཆོས་པ་གནས་དབྱུང་བྱ་དགོས་ལ། འཆོས་ན་ནན་ཏུར་མི་བྱེད་
པས་སྡིགས་པ་ནན་ཏུར་གྱི་གཞི་མེད་པར་འགྱུར་རོ། ། དེ་བཞིན་དུ་
སྨད་པ་དང་བསྐྲད་པ་སོགས་ལ་ཡང་གཞི་སྟོར་བའི་སྐྱོན་དུ་འགྱུར་
རོ། །ཞེས་ཟེར་རོ། །དེ་མི་འཐད་དེ། མཐའ་དག་ལ་སྐབས་མི་འབྱེ
ད་ན་ནམ་ཡང་བཀའ་བློ་མི་བདེ་བའི་ལྷག་མར་ཁ་འཁྱོགས་ སུ་མི་་
འཇུག་པར་སྐབས་དེར་ནན་ ཏུར་ གྱི་གཞི་དབང་བཙན་པར་བྱ་སྟེ།
རྩ་བར། སྐབས་མི་འབྱེད་པ་དག་ལ་ཡང་ངོ༌། །ཞེས་སོ། ། ཡང་
སྐབས་ཕྱེ་ཡང་ལྟུང་བ་ཁས་མི་ལེན་ན་མ་མཐོང་བ་གནས་དབྱུང་མི་
བྱེད་པར་ནན་ཏུར་གྱི་ལས་བྱ་སྟེ། རྩ་བར། དེ་མ་མཐོང་ངོ༌། །
ཞེས་ཟེར་ན་ཡང་ངོ༌། ། ཞེས་སོ། ། ཡང་ཁས་བླང ས་ནས་ཕྱིར་མི་་་
འཆོས་ན་གནས་དབྱུང་མི་བྱེད་པར་སྐབས་དེར་ནན་ཏུར་གྱི་གཞི་
དབང་བཙན་པར་བྱས་ཏེ་ནན་ཏུར་བྱས་པར་གསུངས་པའི་ཕྱིར། །
གཉིས་པ་ཕྱིར་བཅོས་དངོས་ལ་མཐོལ་བ་དང༌། བཤགས་པ་གཉིས་
ལས། དང་བོ་མཐོལ་བའི་ཡུལ་ལ་ལུས་ཐ་མལ་དུ་གནས་པ་དང་།
ས་རང་བཞིན་དུ་གནས་པ་དང་། ལྟ་བ་མཐུན་པ་དང༌། མཚན་
མཐུན་པ་དང༌། བསྙེན་པར་རྫོགས་པ་སྟེ་ཆོས་ལྔ་དང༌། ཐ་སྙད་
གསུམ་ལྡན་གཅིག་ཏུ་བྱས་པ་དང་། མཚམས་ནང་དུ་གནས་པ་སྟེ་
གཞི་གསུམ་ལྟར་ཆོས་བདུན་ལྡན་དང་ཐ་སྙད་གསུམ་ལྡན་སོ་སོར་བྱས་
པས་མཐའ་དཔྱོད་ལྟར་ཆོས་ད གུ་ལྡན་ནོ། ། བསྒོ་གྱུར་གྱི་ལྟུང་བ་་



566 ༄༅། །གནའ་དཔེ་གཅེས་བསྡུས་དཔེ་ཚོགས།
མཐོལ་ཡུལ་ནི། རང་ལ་བསྒོ་ལས་མཛད་པ་པོ་ཀུན་ལ་མཐོལ་དགོས་
ལ། སོར་བཤགས་ནི། མཚམས་ནང་དེར་འཚོགས་སོ་སྟེ་དེར་
འཚོགས་པའི་དགེ་སློང་ཀུན་ལ་མཐོལ་དགོས་ཤིང་། དེ་ལས་གཞན་
པའི་ལྟུང་བ་རྣམས་ཀྱི་མཐོལ་ཡུལ་ནི་དགེ་སློང་ཆོས་བདུན་ལྡན་ནོ། །
དམིགས་བསལ་མ་རྙེད་ན་སོ་ཐར་རིགས་བརྒྱད་པོ་གང་རུང་གི་སྡོམ་
ལྡན་ལ་མཐོལ་རུང་ངོ༌། །དེ་བཞིན་དུ་རྩ་བར། མཚམས་གཞན་ན་
གནས་པ་ལ་ཡང་ངོ༌། ། ཞེས་གསུངས་པས་ཡུལ་ཆོས་འདི་བ་དགེ་་
བསྙེན་མ་དང་། མཚམས་གཞན་ན་གནས་པ་སོགས་ལ་ལྟུང་བ་འདི་
བྱུང་ཞེས་མིང་གོ་བར་བྱེད་པའམ། ཉེས་བྱས་རྣམས་ལ་བདག་ལ་
ལྟུང་བ་བྱུང་ངོ་ཞེས་མཐོལ་བྱའི་དངོས་པོ་སྡེ་ལྔ་གང་རུང་དུ་གཏོགས་
ཤིང་རང་གི་རྒྱུད་དང་འབྲེལ་བ་ཤེས་སམ་ཡིད་གཉིས་ཟ་བ་གང་རུང་
ཡིན་པ་དང་། སོགས་སྒྲས་མཐོལ་མ་ཟིན་པ་སྟེ་ཆོས་བཞི་ལྡན་ནོ། །
རྟེན་སྡེ་ལྔ་གསོ་རུང་ཤེས་ལུས་གནས་ཕྱུང་མིན། ། ཞེས་པའི་ཆོས་བཞི་
ལྡན་གྱིས་དགོས་པ་བཅབས་ཉེས་མི་འབྱུང་བ་དང༌། དངོས་གཞི་
ཕྱིར་བཅོས་པའི་རྟེན་དང་། འཕེལ་ཁ་ཆད་པ་འབྱུང་བའི་ཆེད་དུ་
མཐོལ་ན་དགོས་པ་དེ་དག་འབྱུང་ཡང་ཡུལ་གྱི་ཆ་ནས་ཉེས་བྱས་སུ་
གསུངས་སོ། ། ཡུལ་རྒན་ན་ཕྱག་བྱས་ཏེ་ཐུགས་གཏད་ཞུ། མཐོལ་
སྔགས་ལན་གསུམ་མཇུག་ཐབས་ལེགས་བྱ། ། དེ་ཡང་ལྟུང་བ་གཅིག་
ཞག་གཅིག་བཅབས་པ་དང་གཅིག ལྟུང་བ་གཅིག་ཞག་གཉིས་་
བཅབས་པ་དང་གཉིས། ལྟུང་བ་གཅིག ཞག་མང་པོར་བཅབས་



༄༅། །རྗེ་ལྷ་མོའི་བློ་བཟང་ཚུལ་ཁྲིམས་རྒྱ་མཚོའི་འདུལ་བ། 567 །
པ་ལ་ཞག་གྲངས་དང༌། བཅབས་ཉེས་ཀྱི་གྲངས་གཉིས་ཀ་ཤེས་པ་
དང་གསུམ། ཞག་གྲངས་ཤེས་ཤིང་ཉེས་གྲངས་མི་ཤེས་པ་དང་བཞི།།
གཉིས་ཀ་མི་ཤེས་པ་སྟེ་མུ་ལྔའོ། ། དེ་ཡང་ཞག་གྲངས་གསུམ་ནས་་་
གྲངས་ཤེས་པའི་བར་ལ་བཅབས་པ་ལ་ཞག་ཚད་མེད་པར་བཅབས་པ་
དང་། ཞག་གྲངས་མི་ཤེས་པ་ལ་བཅབས་པ་ནི་ཞག་དཔག་མེད་
བཅབས་པའོ། །དེ་ཡང་མུ་ལྔ་ལྟུང་བ་གཉིས་ལ་སྦྱར་ཚུལ། ལྟུང་བ་
གཉིས་ཞག་གཅིག་དང༌། ཞག་གཉིས་དང་། ཞག་མང་པོར་་་་་
བཅབས་པ་ལ་ཞག་གྲངས་ཉེས་གྲངས་གཉིས་ཀ་ཤེས་པ་དང་། ཞག་
གྲངས་ཤེས་ལ་ཉེས་གྲངས་མི་ཤེས་པ་དང་། གཉིས་ཀ་མི་ཤེས་པ་སྟེ་
མུ་ལྔ་དང་། ལྟུང་བ་གསུམ་ནས་གྲངས་ཤེས་པའི་བར་ལྟུང་བ་ཚད་
མེད་པ་ཞག་གཅིག་དང་། གཉིས་དང་། ཞག་མང་པོར་བཅབས་
པ་ལ་ཞག་གྲངས་དང་ཉེས་གྲངས་གཉིས་ཀ་ཤེས་པ་དང་། ཞག་
གྲངས་ཤེས་ལ་ཉེས་གྲངས་མི་ཤེས་པ་དང༌། གཉིས་ཀ་མི་ཤེས་པ་སྟེ་
ལྔ་སྦྱར་རོ། །ཉེས་པ་གསུམ་ནས་གྲངས་ཤེས་པའི་བར་ལ་ཉེས་པ་ཚད་
མེད་པ་དང་། ཉེས་གྲངས་མི་ཤེས་པ་ལ་ཉེས་པ་དཔག་ཏུ་མེད་པ་
ཞེས་བྱའོ། །མུ་ལྔ་ལས་ཉེས་གྲངས་ཤེས་པ་བཀོལ་བའི་ལྷག་མ་བཞི་
ཉེས་པ་དཔག་ཏུ་མེད་པ་ལ་སྦྱར་ཏེ་མུ་བཞི་འཇོག་ཚུལ་ནི། ལྟུང་བ་
དཔག་མེད་ཞག་གཅིག་དང་། ཞག་གཉིས་དང་། ཞག་མང་པོར་
བཅབས་པ་ལ་ཞག་གྲངས་ཤེས་མི་ཤེས་གཉིས་དང་བཞི་སྟེ་ལྟུང་བ་
བཅབས་ཚུལ་མུ་བཅུ་དགུ་ཡོད་པས་མཐོལ་སྔགས་ཀྱང་མུ་བཅུ་དགུ་



568
༄༅། །གནའ་དཔེ་གཅེས་བསྡུས་དཔེ་ཚོགས།
ཡོད་པ་དེས་རིགས་པས་ཤེས་པར་བྱའོ། ། གང་གིས་མཐོལ་བའི་རྟེན་
ལ་གནས་ཕྱུང་མིན་པ་དགོས་ཏེ། དེ་དགེ་འདུན་གྱིས་སྤངས་པས་
མཐོལ་ཡུལ་མི་རྙེད་པས་སོ། །
གཉིས་པ་ལྟུང་བ་བཤགས་པར་བཅབས་ཉེས་བཤགས་པ་དང་།
དངོས་གཞི་བཤགས་པ་གཉིས། དང་བོར་བཤགས་པ་ཙམ་དང༌།
ཞག་གི་ཆད་ལས་ཀྱི་སྒོ་ནས་བཤགས་ཚུལ་བཤད་པ་གཉིས། དང་བོ་
བཤགས་ཡུལ་དགེ་སློང་ཆོས་བདུན་ལྡན་གྱི་སྟེང་དུ་ལྟུང་བ་འབྲལ་སྤང་
ལྟ་བུའི་མིང་དང༌། སྤང་ལྟུང་ལྟ་བུའི་རིགས་གཉིས་ཀ་མི་གཅིག་ན་
རབ། མ་མཐའ་ལྟུང་བའི་མིང་མཐུན་པས་མ་གོས་པ་དགོས་སོ། །
རིགས་གཅིག་པས་གོས་པ་ནི་སྤང་ལྟུང་བྱུང་བ་ལ་མཚུངས་ པ་ལྟ་་་
བུའོ། ། རྟེན་མཐོལ་བའི་སྐབས་ཀྱི་ཆོས་བཞི་ ལྡན་ གྱིས་དངོས་པོ་་་་
བསྡམ་བྱ་དང་ཕམ་ལྷག་གི་བཅབས་ཉེས་ལས་གཞན་ཡིན་པ་དང་།
རང་རྒྱུད་དང་འབྲེལ་བ་དང་། ཤེས་ཤིང་དྲན་ནུས་ཏེ་བཅབས་ཉེས་
ཁྱད་ཆོས་གསུམ་ལྡན་དེ་ཀུན་སློང་སྔ་མ་ལ་འགྱོད་པ་དང་། ཕྱི་མ་ལ་
སྡོམ་སེམས་དང་། ད་ལྟ་ཕྱིར་བཅོས་བྱེད་འདོད་དང་། མྱང་་་
འདས་ཀྱི་བསམ་ པ་བཞི་ཚང་བར་བྱས་ཏེ་ཆོ་ག་སྦྱོར་དངོས་རྗེས་་་་
གསུམ་དང༌། མཐོང་སྡོམ་ལན་གསུམ་དྲི་བའོ། ། དམིགས་བསལ་
གཞན་ན་གནས་པ་དང་། མཚན་མི་མཐུན་པ་ལ་ལྟུང་བ་བཤགས་
ན་འདག་ལ་ལྟ་བ་ཐ་དད་པ་ལ་བཤགས་ན་མི་འདག་གོ། བཤགས་
ཡུལ་མ་རྙེད་ན་འགྱོད་སེམས་དང་སྡོམ་སེམས་དྲག་པོ་བྱས་ན་འདག་



༄༅། །རྗེ་ལྷ་མོའི་བློ་བཟང་ཚུལ་ཁྲིམས་རྒྱ་མཚོའི་འདུལ་བ། 569
པར་འགྱུར་བ་ལྟུང་བ་དངོས་གཞི་ལ་ཡང་འདྲའོ། ། ཞག་གི་ཆད་ལས་
དང་འབྲེལ་བ་ནི། ལྷག་མ་དང་ལྕི་ཆོས་ལས་འདས་པའི་ལྟུང་བ་
བཅབས་ན་སྤོ་བ་སྤྱོད་དགོས་ལ། སྤོ་བ་ལེན་ཡུལ་ནི། དགེ་འདུན་
ཚངས་ཞིང་ས་རང་བཞིན་དུ་གནས་པ་ལ་རྟེན་གྱི་གང་ཟག་ཁྱད་་་་
འཕགས་ལྔ་བོ་གང་རུང་མིན་པས་སྤོ་བ་ནོད་དགོས་ལ། ཡུན་ཚད་
བཅབས་པའི་ཞག་གྲངས་ཇི་སྙེད་པ་དེ་སྙེད་དུ་ནོད་དོ། །ཇི་ལྟར་སྤོ་བ་
སྤྱོད་པ་ནི། གང་ཟག་ཁྱད་འཕགས་ཀྱི་སྤྱོད་པ་སྔར་བཤད་པ་ལྔ་བོ་
དེ་སྤོང་ཞིང་། ནང་དུས་སྒོ་དབྱེ་བ་སོགས་དང༌། ཆོས་སྟོན་སོགས་
ཀྱི་དུས་སུ་པོག་ཕོར་ཉེ་བར་བཞག་པ་བདུག་སྤོས་བསྲེག་པ་སོགས་
དང་། དགེ་འདུན་ལས་སོགས་ལ་འདུ་བའི་དུས་སུ་གཎྜི་བརྡུང་བ་
སོགས་དང༌། དུས་ཐ་དད་པའི་དུས་ཏེ་དགེ་འདུན་རྣམས་སོ་སོར་
འཁོད་པའི་དུས་སུ་གནས་ཁང་ཐ་མར་འདུག་པ་དང་། དགོང་དུས་
སུ་དགེ་སློང་དག་ལ་ཞབས་ཁྲུས་འབུལ་བ་སོགས་དམན་སྤྱོད་ལྔ་དང་
དུ་ལེན་པའོ། །འདི་གཉིས་ལ་རིམ་བཞིན། གསུམ་པ་ལྔ་བར་བྱས་
ཏེ་ཕྱི་མ་བཞིར། །བཞི་དྲུག་གསུམ་དང་ལྔ་སྟེ་བཅུ་དགུའོ། ། ཞེས་
དང་། རིམ་བཞིན་དྲུག་གསུམ་བཅུ་གསུམ་གསུམ་གསུམ་སྟེ། ། སྡོམ་
པས་ཞེ་བདུན་ སྟེང་དུ་ཡོངས་མ་བཅད། ། སོ་ཐར་བཅས་གནང་་་་
གསུམ་མིན་ལྔ་བཅུའོ། ། ཞེས་ཀྱང་སྨོས་སོ། ། བདག་ལ་ལྟུང་བ་བྱུང་
ངོ༌། ། ཞེས་ཐ་མལ་བའི་ཚིག་གིས་བརྗོད་པ་ཙམ་གྱིས་ཀྱང་བཅབས་
པའི་ཉེས་པ་ཁེགས་སོ། །



570
༄༅། །གནའ་དཔེ་གཅེས་བསྡུས་དཔེ་ཚོགས།
གཉིས་པ་དངོས་གཞི་བཤགས་པ་ལ་རྩ་ལྟུང་དང་། ལྷག་མ་
བཤགས་ཚུལ་དང༌། དེ་ལས་གཞན་གསུམ་མོ། །དང་བོ་ནི། ཕམ་
པ་འཆབ་བཅས་བྱུང་ན་ཐེག་པ་དམན་པས་གསོ་མི་ནུས་པར་འདོད་
དེ། ཤིང་ཏ་ལའི་མགོ་བོ་བཅད་པ་ལྟ་བུར་འདོད་པས་སོ། །འཆབ་
མེད་བྱུང་བ་ལ་ནམ་འཚོའི་བར་དུ་བསླབ་ཆོས་ལྔ་བཅུ་ལ་སློབ་པའི་
བསླབ་པ་བྱིན་ནས་སྡོམ་པ་སྦྱིན་དགོས་ལ། དགེ་འདུན་ལྷག་མ་
བཤགས་ཚུལ་ནི། སྔར་བཞིན་བཅབས་ཉེས་ཡོད་ན་དེ་ཕྱིར་མ་་་
བཅོས་པར་ལྟུང་བ་དངོས་གཞི་ཕྱིར་བཅོས་མི་རུང་སྟེ། ཊཱིཀྐ་ལས།
སྤོ་བས་བཅབས་པའི་ཉེས་པ་མེད་པར་མ་བྱས་པ་དེ་སྲིད་དུ་མགུ་བར་
བྱ་བ་མི་འཆགས་སོ། ། ཞེས་སོགས་གསུངས་པས་སྤོ་བ་སྤྱོད་དགོས་
སོ། ། དེས་ ན་ སྐབས་ འདིར་ མཐོལ་བཤགས་ རིམ་ པ་ གསུམ་ བྱ་ སྟེ།
བཅབས་པའི་ཉེས་པ་མཐོལ་བ་དང༌། བཅབས་ཉེས་བཤགས་པ་
དང༌། དེ་ནས་ལྟུང་བ་དངོས་གཞི་མཐོལ་ཞིང་བཤགས་དགོས་པས་
སོ། ། སྤོ་ བས་ ལྷག་ མ་ བཅབས་ པའི་ ཉེས་ པ་ དག་ པར་ འགྱུར་ ལ།
མགུ་བ་སྤྱད་པས་ལྷག་མའི་དབྱུང་བ་འཆགས་པའི་རྟེན་དུ་འགྱུར་ཞིང་
ལྕི་ཆོས་ལས་འདས་པའི་ལྟུང་བ་བཤགས་པ་འཆགས་ པའི་རྟེན་དུ་
འགྱུར་བའོ། །སྤོ་བ་བཅབས་པའི་ཞག་གྲངས་སྤྱད་དགོས་པས་གྲངས་
ངེས་པ་མེད་ལ་མགུ་བ་དགེ་སློང་ཕས་ཞག་དྲུག་དང་། མས་ཟླ་ཕྱེད་
སྤྱོད་དགོས་ཤིང་། རང་བཞིན་དུ་གནས་པ་ལས་དམན་པའི་སར་སྤོ་
བས་ན་སྤོ་བ་དང༌། ལྷག་མ་ཕྱིར་བཅོས་པའི་དོན་དུ་དགེ་འདུན་



༄༅། །རྗེ་ལྷ་མོའི་བློ་བཟང་ཚུལ་ཁྲིམས་རྒྱ་མཚོའི་འདུལ་བ། 571 །
ཐུགས་མགུ་བར་བྱེད་པ་དང༌། ལྕི་ཆོས་ལས་འདས་པ་ཕྱིར་བཅོས་
པའི་དོན་དུ་ཕ་མ་གཉིས་ཀའི་དགེ་འདུན་ཐུགས་མགུ་བར་བྱེད་པའི་ཕྱི
ར་མ གུ་བ་དང་། ས་རང་བཞིན་དུ་གནས་པར་དབྱུང་བས་ན་་་་
དབྱུང་བ་ཞེས་ཟེར་བའོ། །འབྱིན་པའི་ལྷག་མའི་མགུ་བ་སྤྱོད་བཞིན་
པར་འབྱིན་ལྷག་རིགས་མཐུན་དེ་བྱུང་ན་ཡང་གཞི་ནས་མགུ་བ་ལེན་
ཅིང་། དེ་སྤྱོད་བཞིན་པར་སླར་ཡང་འབྱིན་ལྷག་བྱུང་ན་སླར་ཡང་
བསྐྱར་བས་གཞི་ནས་བསླངས་ཏེ་མགུ་བ་ལེན་ལ། སྤྱིར་ལྷག་མའི་
མགུ་བ་དེ་དག་གིས་མགུ་བ་སྔ་མ་ཞིག་ཀྱང་དགེ་སློང་མ་ཡིན་ན་ཕྱི་མའི་
མགུ་བ་ཟླ་བྱེད་དམ་ཕ་ལ་ཞག་དྲུག་ཚང་ན་སྔ་མའི་མཇུག་མ་ཚང་བ་
ཚང་བར་བྱེད་མི་དགོས་ལ། དེའི་རྒྱུ་མཚན་ལྷག་མ་སྔ་ཕྱིའི་མགུ་
སྤྱོད་ཡུན་ལ་རིང་ཐུང་མེད་པས་ཡིན་ལ། སྤོ་བ་དེ་དང་མི་འདྲ་སྟེ།
ལྷག་མ་སྔ་ཕྱིའི་བཅབས་ཡུན་རིང་ཐུང་སྲིད་པས་རིང་ཤོས་ཀྱི་ཞག་
གྲངས་དེ་སྲིད་དུ་སྤྱོད་དགོས་སོ། ། སྤོ་བ་སྤྱོད་པ་དེ་ལྷག་མ་རིགས་མི་
མཐུན་བྱུང་བས་མི་འཇིག་ན་འབྱིན་ལྷག་གི་སྤོ་བ་སྤྱོད་བཞིན་པ་དེ་ལ་
རེག་ལྷག་གི་སྤོ་བ་སྦྱིན་རུང་བར་འདོད་དགོས་ཤིང་། དེ་ལྟར་ན་
འབྱིན་ལྷག་གི་སྤོ་སྤྱོད་ལ་རེག་ལྷག་གི་སྤོ་ལྡན་རུང་ངམ། རུང་ནས་
གཞན་ན་གནས་པ་ཆེ་ཆུང་གི་ཡིན་པ་ཡོད་པ་དང་། དམན་སྤྱོད་ལ་
སློབ་དགོས་མི་དགོས་གཉིས་ཀྱི་གཞི་མཐུན་ཡོད་པར་ཐལ་བ་དང༌།
མགུ་སྤྱོད་དང་མགུ་ལྡན་ལ་ལྷག་མའི་བཅབས་ཉེས་མ་བཤགས་པ་ཡོད་
པར་ཐལ་བ་དང་། སྤོ་མགུ་འཁོར་བས་སྤོ་མགུ་ལས་མི་གྲོལ་བར་



572
༄༅། །གནའ་དཔེ་གཅེས་བསྡུས་དཔེ་ཚོགས།
ཐལ་བ་སོགས་ལ་རེག་ལྷག་གི་སྤོ་ལྡན་ལ་སྤོ་ ལྡན་ཡིན་མི་དགོས་ལ།
མགུ་བ་སྤྱོད་ལྡན་གཉིས་ལ་གང་གི་དོན་དུ་མགུ་བ་སྤྱོད་ས་དེའི་་་་
བཅབས་ཉེས་མེད་ཀྱང་སྤྱིར་མེད་མི་དགོས་ཤིང༌། སྤོ་མགུ་འཁོར་བ་
ལ་རིགས་འདྲ་བྱས་ཏེ་ཞིབ་ཆ་རུང་ངམ་དཔྱད། སྤོ་བ་སྔ་མ་བླངས་
ཀྱང་ཆོ་ག་ནོར་བ་ལྟ་བུས་སྤོ་བ་མ་ཆགས་པར་སླར་ཡང་ཞག་ལོན་ནས་
ལྷག་མ་དེ་ཉིད་བྱུང་བ་ན་སྤོ་བ་ལེན་པ་ཡིན་གྱི་གཞི་ནས་སྤོ་བ་ལེན་པ་
མིན་ཏེ། སྔ་མ་ཞིག་རྒྱུ་མེད་པའི་ཕྱིར་ཏེ། མ་ཆགས་པའི་ཕྱིར།
འོན་ཀྱང་བར་མ་སྟེ་ལྟུང་བ་གཉིས་པ་ཡང་ལ་མི་འདོར་བར་ ཕྱིར་་
བཅོས་པར་བྱ་ཞིང་། ཕྱིས་བླངས་པའི་སྤྲོ་བ་དེ་ཡང་ལྟུང་བ་སྔ་ཕྱི་
གཉིས་ཀ་ལ་བཅབས་ཉེས་ཡོད་ན་དེ་གཉིས་ཀའི་དོན་དུ་སྤྱད་དགོས་
སོ། ། སྤོ་མགུ་ཞག་ལོན་པར་སྤྱོད་པ་ན་ལྷག་མ་རིགས་འདྲ་བྱུང་ན་སྤོ་
མགུ་སྔ་མ་ཞིག་སྟེ་གཞི་ནས་ལེན་དགོས་པས་མཚན་ཉིད་འཕོ་བ་ཞེས་
བྱ་ལ། སྤོ་མགུ་ལས་མིང་གཞན་གཞི་ནས་སྤོ་མགུའི་མིང་གདགས་
པས་མིང་ཡང་འཕོ་བ་ཞེས་བྱའོ། ། གཞི་ནས་སྤོ་མགུ་ལ་དེ་བཞིན་དུ་
ཤེས་པར་བྱའོ། །ཡང་གཞི་ནས་བསླངས་ཏེ་སྤོ་མགུ་བྱིན་པ་ཞག་མ་
ལོན་པར་སྤྱོད་པ་ན་ལྷག་མ་རིགས་འདྲ་བྱུང་ན་སྔ་མ་ཞིག་ནས་སྦྱིན་པ་
མིན་པས་མཚན་ཉིད་མི་འཕོ་ལ་མིང་ཡང་མི་འཕོ་སྟེ། གཞི་ནས་
བསླངས་ཏེ་སྤོ་མགུའི་མིང་དེ་ཉིད་དུ་གནས་པའི་ཕྱིར། གཞི་ནས་
བསླངས་ཏེ་སྤོ་མགུ་ཞག་གཅིག་གཉིས་སོགས་ལོན་པར་སྤྱོད་པ་ན་ལྷག་
མ་རིགས་འདྲ་བྱུང་བ་ན་སྤྲོ་མགུ་སྔ་མ་ཞིག་སྟེ་གཞི་ནས་བསླངས་ཏེ་སྤོ་



༄༅། །རྗེ་ལྷ་མོའི་བློ་བཟང་ཚུལ་ཁྲིམས་རྒྱ་མཚོའི་འདུལ་བ།
573
མགུ་སྦྱིན་དགོས་པས་མཚན་ཉིད་འཕོ་སྟེ། སྔ་མ་ ཞིག་པའི་ཕྱིར།
མིང་མི་འཕོ་སྟེ། སླར་ཡང་གཞི་ནས་བསླངས་ཏེ་སྤོ་མགུའི་མིང་སོ་
ན་གནས་པས་སོ། །སྤོ་མགུ་བྱིན་ནས་ཞག་མ་ལོན་པར་ལྷག་མ་རིགས་
འདྲ་བྱུང་ན་གཞི་ནས་སྤོ་མགུ་སྦྱིན་ཞིང་ཞག་ལོན་པར་སྤྱད་པ་ཞིག་པ་
མིན་པས་ན་མཚན་ཉིད་མི་འཕོ་ལ། གཞི་ནས་སྤོ་མགུ་ཞག་མ་ལོན་
པར་སྤྱད་པ་ལ་ཡང་དེ་བཞིན་ཞེས་རྒྱུ་འདུལ་འཛིན་རྗེས་འབྲང་དང་
བཅས་པས་གསུངས་སོ། ། སྤོ་བ་སྤྱོད་བཞིན་པར་སྔོན་གྱི་ལྷག་མའི་
བཅབས་ཉེས་དྲན་ནས་དེ་གསོ་ཕྱིར་སྤོ་བ་ལེན་ཅིང་གཉིས་ཀ་གཅིག་
ཆར་སྤྱད་རུང་བ་རྩ་བའི་དགོངས་པ་ཡིན་པས་མགུ་བ་སྤྱོད་བཞིན་
པར་སྔར་ལྷག་མ་འཆབ་མེད་བྱུང་བ་དྲན་ཏེ་མགུ་བ་སྔ་མ་ལས་ཐ་དད་
པར་ལེན་ཅིང་གཅིག་ཆར་སྤྱད་པ་ཡང་རྩ་བས་བསྟན་པར་མཚོ་མཆན་
ལས་སོ། །དེས་ན་འབྱིན་ལྷག་གི་སྤོ་བ་ལེན་པ་ལ་སྔར་འབྱིན་ལྷག་གི་
སྤོ་བ་མ་བླངས་པ་མི་དགོས་པས་གང་གི་དོན་དུ་ནོད་པའི་འབྱིན་ལྷག་
དེའི་སྤྲོ་བ་མ་བླངས་པ་ཞེས་པ་ལྟ་བུའི་ཞིབ་ཆ་མང་པོར་གཅེས་སོ། །
སྤོ་བ་སྔ་མའི་ཞག་གྲངས་རྫོགས་ཀྱང་ཕྱི་མའི་ཞག་གྲངས་མ་རྫོགས་
བར་ཏུ་མགུ་བ་སྦྱིན་མི་རུང་བས་གཉིས་ཀའི་མགུ་བ་གཅིག་ཆར་སྦྱིན་
རུང་ལ། མགུ་བ་ཕྱི་མའི་གྲངས་མ་རྫོགས་པར་དབྱུང་བ་སྦྱིན་མི་
རུང་བས་རྫོགས་ནས་དབྱུང་བ་གཉིས་གཅིག་ཆར་སྦྱིན་རུང་བར་་་
གསུངས་ཤིང་། བམ་ལྔ་ལས། སྤོ་བ་དང་མགུ་བ་གཉི
ཆར་སྦྱིན་ཞིང་གཅིག་ཆར་སྤྱད་དུ་མི་རུང་བ་སྟེ། ཞེ་



574
༄༅། །གནའ་དཔེ་གཅེས་བསྡུས་དཔེ་ཚོགས།
སོ། ། སྤོ་བ་སྤྱོད་ཡུལ་དགེ་འདུན་མཚན་ཉིད་ལྔ་ལྡན་ལ་སྤོ་བ་དེ་ནོད་
པའི་གནས་ཡིན་པ། སྤོ་མགུ་སྤྱོད་པ་རང་ལས་གཞན་གསུམ་དང་
བསླབས་བྱིན་གསུམ་ཡོད་པའི་གནས་མིན་པ། སོ་ཐར་གདོན་ནུས་
ཡོད་པ་སྟེ་གནས་ཁྱད་པར་གསུམ་ལྡན་དུ་ལེན་ཅིང་སྤྱད་པའི་ཞག་
འདས་ལུས་བརྗོད་པ་དང་། འཐབ་ཀྲོལ་ཅན་འོང་ན་གཏོང་ཞིང་
སོང་ན་སླར་ལེན་དགོས་ལ་སོ་ཐར་གདོན་ནུས་མེད་པའི་གནས་སུ་
འང་འཆགས་སོ། ། ཁོ་ན་རེ། ཕམ་པ་ཐུན་མོང་མིན་པས་འཆབ་
བཅས་ཀྱིས་སྡོམ་པ་གཏོང་བར་ཐལ། ཤཱ་ཏམ་ལས། དགེ་སློང་མ་
གང་ཆགས་པར་གྱུར་ལ་ཞེས་པ་ནས་ནོམ་པ་དང་ཉུག་པ་བདག་གིར་
བྱེད་ན་དགེ་སློང་མ་ཡང་ཕམ་པར་འགྱུར་བ་ཡིན་གྱི་གནས་པར་མི་
བྱའོ། །ཞེས་བྱ་བ་འདི་བཀའ་སྩལ་ཏེ། ཞེས་དང༌། དེ་ཉིད་ལས།
དགེ་སློང་མས་གནས་འདི་ལྟ་བུ་བྱས་ན་བྱས་མ་ཐག་ཏུ་དགེ་སློང་མར་
མི་རུང་བར་འགྱུར་ཞེས་པ་ནས་དེའི་དགེ་སྦྱོང་གི་ཚུལ་གྱིས་བླང་དུ་
མེད་པར་འགྱུར་རོ། །ཞེས་དང༌། ཕམ་པ་ཐུན་མོང་མ་ཡིན་པ་བྱུང་
བ་ མཚན་ གྱུར་ ན་ ཆད་ ལས་ གྲོལ་ བར་ གསུངས་ པའི་ ཕྱིར་ ཞེ་ ན།
འགའ་ཞིག་གིས་འོ་ན། རིན་ཕྲེང་ལས། དེ་ལྟར་ན་ཕམ་པ་ཐུན་
མོང་མ་ཡིན་པ་དག་གིས་ཀྱང་སྡོམ་པ་གཏོང་བར་ཐལ། འདོད་ན།
ཕམ་པ་ཐུན་མོང་མ་ཡིན་པ་བྱུང་བའི་དགེ་སློང་མ་མཚན་གྱུར་པ་དགེ་
སློང་དུ་མི་རུང་བར་འགྱུར་རོ། ། ཞེས་དང༌། མཐའ་དཔྱོད་ལས།
ཐུན་མོང་མ་ཡིན་པའི་ཕམ་པ་འཆབ་བཅས་ཀྱིས་དགེ་སློང་གི་སྡོམ་པ་
-
-
-



༄༅། །རྗེ་ལྷ་མོའི་བློ་བཟང་ཚུལ་ཁྲིམས་རྒྱ་མཚོའི་འདུལ་བ།
575
གསོར་མི་རུང་དུ་མི་བྱེད་པའི་ཕྱིར། ཞེས་དང་། འཆབ་མེད་ལ་
བསླབ་པ་སྦྱིན་དགོས་པར་འདོད་པ་ཡང་ཐུན་མོང་མ་ཡིན་པས་མ་
ངེས་པ་ཤེས་པར་གྱིས། ཞེས་དང༌། མཚན་གྱུར་ན་སྡོམ་པ་གསར་
དུ་སྐྱེས་པར་ཐལ་ལོ། །ཞེ་ན་དཔྱད་པར་བྱའོ། ། སྤོ་བ་གཞི་ནས་སྤོ་བ་
སླར་ཡང་གཞི་ནས་བསླངས་པའི་སྤོ་རྐྱང་གསུམ་དང་། དེ་བཞིན་དུ་
མགུ་རྐྱང་གསུམ་སྟེ་དྲུག་དང་། སྤོ་བ་གསུམ་པོ་རེ་རེའི་མཐའ་ལ་
མགུ་བ་གསུམ་གསུམ་ཏུ་བྱས་པས་དགུ་སྟེ་སྤོ་མགུ་སྦྱིན་པ་བཅོ་ལྔའོ། །
མགུ་རྐྱང་གསུམ་དང་སྤོ་བ་གསུམ་གྱི་མཐའི་མགུ་བ་གསུམ་གསུམ་སྟེ་
དགུ་དང་སྡོམ་པས་མགུ་བ་བཅུ་གཉིས་དང་། དེ་རེ་རེའི་མཐར་
དབྱུང་བ་རེ་རེ་སྟེ་དབྱུང་བ་ཡང་རྣམ་པ་བཅུ་གཉིས་སོ། །བསླབ་བྱིན་
མདོ་སྡེས་ཞེས་སོགས་བཤད་ཟིན་ཏོ། །ལས་བཞིར་བཤད་པའི་སྦྱིན་
ཡུལ་ཆོས་བརྒྱད་ལྡན་ལས་བསྙེན་རྫོགས་གསོ་རུང་ཡན་ཞེས་པའི་ཚབ་
ཏུ་རབ་བྱུང་སྡེ་ལྔ་གང་རུང་གི་སྡོམ་པ་གསོ་རུང་ཡན་ཆད་དང་ལྡན་པ་
ཞེས་པ་བསླབ་པ་སྦྱིན་ཡུལ་ལ་སྦྱར་དགོས་ཏེ། དགེ་ཚུལ་བསླབ་བྱིན་
ཡོད་པར་འོད་ལྡན་ལས་གསུངས་པའི་ཕྱིར། གང་ཟག་ཁྱད་པར་
ཅན་མིན་པའི་ ཕམ་ལྷག་ལས་གཞན་པའི་ལྟུང་བ་བཤགས་ཚུལ་ནི།
ཡུལ་གྱི་གྲངས་ཡན་ལག་གཅིག་བྲལ་གྱི་ཕམ་པའི་སྦོམ་པོ་ལྕི་བ་སོགས་
ཕམ་ལྷག་གི་སྦོམ་པོ་ལྕི་ཡང་ཐམས་ཅད་མཚམས་བཅད་པའི་ནང་
ཁོངས་ཡིན་ན་མཚམས་དེར་གཏོགས་ཀྱི་དགེ་འདུན་ཀུན་ལ་བཤགས་
དགོས་ཤིང་། ཕམ་པའི་སྦོམ་པོ་ལྕི་བ་མཚམས་ཀྱི་ཕྱི་རོལ་ན་དགེ་



576 ༄༅། །གནའ་དཔེ་གཅེས་བསྡུས་དཔེ་ཚོགས། །
སློང་དྲུག་དང་། ཡན་ལག་གཉིས་བྲལ་སོགས་ཕམ་པའི་སྦོམ་པོ་ཡང་
བ་དགེ་སློང་བཞི་དང་། ལྷག་མའི་སྦོམ་པོ་ལྕི་བ་ལྔ་དང༌། ལྷག་
མའི་སྦོམ་པོ་ཡང་བ་དགེ་སློང་གཅིག་གི་མདུན་དུ་བཤགས་ལ། ལྟུང་
བྱེད་སོར་བཤགས་ཉེས་བྱས་རྣམས་ལ་བཅབས་ཉེས་ཡོད་ན་སྔར་་་་
བཤགས་པའམ་མཐོལ་བཤགས་སྔགས་གཅིག་གིས་དགེ་སློང་གཅིག་
ལ་བཤགས་པས་ཆོག་གོ། སྤང་ལྟུང་ལ་གང་ཟག་ཁྱད་པར་ཅན་མིན་
པས་སྤང་བྲལ་དང༌། འབའ་ཞིག་པ་ ཐ་མ་བདུན་གྱི་ཁབ་ རལ་་་
བཅག་པ་དང་། ཤིང་བལ་བསྡུས་པ་དང༌། གཞན་ལ་ཆད་ལྷག་
བཅད་པ་སྔོན་དུ་འགྲོ་དགོས། བསྡམ་བྱ་རྣམས་སྔ་མར་འགྱོད་ཅིང་
སྲོག་ལ་བབས་ཀྱང་མི་བྱེད་སྙམ་པ་ཙམ་གྱིས་འདག་ལ། དག་ཚུལ་
རིན་ཕྲེང་ལས། བཤགས་པས་དེ་ཐོབ་པ་ཆད་པའི་ཚུལ་གྱིས་བཏང་
ལ་བྱེད་པ་མངོན་གྱུར་པ་དག་པ་ཡིན་ནོ། །ཞེས་པ་ལྟར། ལས་ལ་
སྒྲིབ་པ་དང་། རྣམ་སྨིན་འབྱིན་པའི་ནུས་པ་དག་པ་སོགས་ལ་་་་
བཤད་ཅིང༌། བཤགས་པས་ངེས་པའི་ལས་ཀྱི་རྣམ་སྨིན་སྲབ་པར་
བྱས་པ་ཙམ་ལས་མི་འདག་པར་མཚོ་ཊཱིཀ་དང་རིན་ཕྲེང་གཉིས་ཀར་
གསུངས་པ་མྱོང་ངེས་མ་ལོག་པའི་ལས་ཡིན་ན་ཞེས་པའི་དོན་དང་།
ཉན་ཐོས་སྡེ་བའི་ལུགས་སྦྱར་ཀྱང་ཆོག་པར་མཐའ་དཔྱོད་ལས་་་་་
གསུངས་པས་རང་ལུགས་གང་ཞིག སྔོན་ཆད་བག་མེད་གྱུར་པ་
དག ཅེས་སོགས་ལྟར་ངེས་པའི་ལས་འདག་པ་ཡོད་ལ། ས་བོན་
ལ་རྨ་བྱུང་བའམ་སྣུམ་གྱིས་གོས་སམ་ཚིག་པ་གསུམ་དཔེར་བྱས་ཏེ་ ，



༄༅། །རྗེ་ལྷ་མོའི་བློ་བཟང་ཚུལ་ཁྲིམས་རྒྱ་མཚོའི་འདུལ་བ།
577
དགེ་མི་དགེ་ལས་དེ་ཡང་དགེ་མི་དགེ་གང་རུང་གིས་རྨས་པའམ་བྱིན་
གྱིས་བརླབས་པས་སྣུམ་བྱུགས་པའམ་ཟག་མེད་དང་སྟོབས་བཞིས་
བསྲེགས་པ་ལྟར་གཏན་མེད་བྱས་པ་གསུམ་ཀའི་འབྲས་བུ་གང་བཅོམ་
པ་མི་འབྱིན་པའི་ཕྱིར། ཞེས་སོགས་གསུངས་པ་འཆར་ཀའི་བྱུང་བ་
སོགས་ལུང་གི་དགོངས་པ་ཡིན་པས་ལེགས་བཤད་བླ་མེད་ཡིན་པའི་
ཕྱིར། ལྟུང་བ་དག་པའི་རྒྱུ་འམ་དག་ཚུལ་ནི། དེ་ལྟར་མིང་རིགས་
སྨོས་པའི་སྒོ་ནས་ཕྱིར་བཅོས་ཚུལ་བཞིན་དུ་བྱས་པ་དང་། བཤགས་
པའི་ཐབས་སྲོག་གི་མཐར་ཐུག་པར་བཙལ་ཀྱང་རྐྱེན་མ་འབྱོར་བ་
བཤགས་ ཕྱིར་ སོང་ བའི་ དགེ་ སློང་ སྟག་ གིས་ ཟོས་ པ་ ལྟ་ བུ་ དང་།
མཚན་གྱུར་པ་དང་། དགྲ་བཅོམ་ཐོབ་པ་དང༌། བདེན་པ་མཐོང་
བ་འཕགས་ལམ་ཐོབ་པ་དང་ལྔ་བོ་ཐེག་པ་ཐུན་མོང་གི་བཞེད་པ་ཡིན་
ལ། ཐེག་ཆེན་ལྟར་ན་རྣམ་ཐར་སྒོ་གསུམ་རྟོགས་པ་དང་། བྱང་
ཆུབ་ཀྱི་སེམས་སྒོམ་པ་དང་བདུན་གྱིས་ལྟུང་བ་འདག་གོ། མདོ་རྒྱན་
འགྲེལ་བ་ལས། བདེན་པ་མཐོང་བའི་ཚེ་ན་ལྟུང་བ་ཕྲ་མོའི་ཡང་ཕྲ་
མོ་དག་པའི་ཆོས་ཉིད་ཐོབ་པའི་ཕྱིར་དོན་དམ་པའི་དགེ་སློང་ཡིན་
པར་གསུངས། འོན་ཀྱང་བསླབ་བྱིན་ཕྱིར་མི་འོང་གིས་ ཕམ་པ་་་
སྤངས་ཀྱང་དག་མིང་མི་འཐོབ་ལ། བདེན་པ་མཐོང་ཕྱིན་བྱུང་བའི་
ལྟུང་བ་རྣམས་ཕྱིར་བཅོས་ཆོ་ག་ལྟར་བྱེད་དགོས་པ་མི་འགལ་ལོ། །
དགྲ་བཅོམ་ཐོབ་པ་ཆད་ལས་དང་སློབ་པའི་སྐབས་སུ་བྱུང་བའི་ལྟུང་
བ་དག་པའི་རྒྱུ་ཡིན་པའི་དོན་དུ་རུང་དམ་ཐེག་ཆེན་ལྟར་ན་ཡང་བྱང་



578 ༄༅ ། །གནའ་དཔེ་གཅེས་བསྡུས་དཔེ་ཚོགས།
སེམས་སྒོམ་པ་དང་རྣམ་ཐར་རྟོགས་པ་ལྟུང་བའི་དག་རྒྱུ་ཡིན་ན་མཚོ་
ཊཱིཀ་དང་འགལ་ཞིང་ཕམ་པ་ཡང་འདག་པར་ཐལ་ལོ། །ཞེས་པ་དང་།
ཡང་དགྲ་བཅོམ་ཐོབ་པ་དང་། བདེན་པ་མཐོང་བ་གཉིས་ལྟུང་བའི་
དག་རྒྱུ་མ་ཡིན་པར་ཐལ། མཚོ་ཊཱིཀ་ལས། དེ་གཉིས་ལྟུང་བ་དག་
པ་དངོས་ཡིན་པས་དག་རྒྱུར་མི་འཐད་པར་གསུངས་པའི་ཕྱིར་ཞེ་ན་
ཞིབ་ཆ་གདོན་པར་བྱའོ། །མདོ་སྡེ་རྒྱན་ལྟར། བཤགས་དང་ཆད་
ལས་སྟོན་པ་དགེ་འདུན་གྱིས། ། བག་ཡངས་མཚན་འགྱུར་སྡོམ་བཞི་
བདེན་མཐོང་བདུན། ། ཞེས་ཀྱང་ངོ༌། ། ཁྱིམ་པར་དགེ་འདུན་མི་་་
དབང་བའི་ཕྱིར་ན་དེར་ལྷུང་བཟེད་ཁ་སྦུབ་པའི་ལས་དེ་ནན་ཏུར་
མིན་ཡང་ཆད་ལས་སུ་འདོད་ཅིང་། དགེ་ཚུལ་ནི་སྨད་པ་ནན་ཏུར་
གྱི་བྱ་ཡུལ་ལ་འོང་བ་མིན་ཏེ། དེ་ལ་ལྷག་མ་འབྱུང་བ་མེད་པའི་ཕྱིར་
རོ། །
གཉིས་ པ་ ལྟུང་ བ་ བཅབས་ པ་ རྣམས་ ལྡང་ བའི་ དུས་ དང་།
དུས་མིན་པ་བསྡུས་པའི་གཞི་ནི་རྩ་བར། འདི་ལ་དགེ་འདུན་ལྷག་
མ་མི་ཤེས་པ་ཉིད་དང་། ཞེས་སོགས་བྱུང་། གང་ཟག་གི་གཞིར་
བཅབས་ཉེས་བཤགས་ཆེད་སྤོ་བ་སྤྱོད་དགོས་པར་གསུངས་ པའི་་་
གཞིའི་ ལྷག་མ་ནི་དགེ་སློང་རང་གི་རྒྱུད་དང་འབྲེལ་བ། ངོ་ཤེས་
སམ་ཡིད་གཉིས་ཟ་བ་དགེ་སློང་ཆོས་བདུན་ལྡན་གྱི་མཐོལ་ཡུལ་ཡོད་
པ་སྟེ་ལྟུང་བ་ཁྱད་པར་གསུམ་ལྡན་ཏེ། དགེ་སློང་གཞན་གྱི་ལྷག་མ་
འཆབ་པའི་ལྟུང་བ་དེ་ནི་ལྟུང་བྱེད་ཡིན་པས་སྤོ་བ་སྤྱོད་དོན་མེད་དོ། །



༄༅། །རྗེ་ལྷ་མོའི་བློ་བཟང་ཚུལ་ཁྲིམས་རྒྱ་མཚོའི་འདུལ་བ། 579
སྔ་མ་རྟེན་བསྙེན་པར་རྫོགས་པ་གནས་བྱུང་དང་། ལས་དང་བོ་བ་
མིན་པ། ཤེས་པ་རང་བཞིན་དུ་གནས་པ་སྟེ་ཁྱད་པར་གསུམ་ལྡན་
གྱིས་འདུ་ཤེས་མ་འཁྲུལ་ཞིང་། ཀུན་སློང་བརྗོད་འདོད་མེད་པའི་
བསམ་པ་རྒྱུན་མ་ཆད་པས་མ་མཐོལ་བར་སྐྱ་རེངས་ཤར་ན་བཅབས་
ཉེས་འབྱུང་བ་རྩ་བར་དངོས་སུ་གསུངས་པའི་ཤུགས་ཀྱིས་སྡེ་ལྔའི་
བཅབས་ཉེས་འབྱུང་ཚུལ་བསྟན་ཏོ། །ལྟུང་བ་དེ་བྱུང་བར་མི་ཤེས་པ་
དང་། ལྟུང་བ་གང་བྱས་མི་དྲན་པ། བྱས་པ་དེ་ཅི་ཡིན་མི་ཤེས་པ།
བསམ་ བཞིན་ བྱས་ པ་ ཡིན་ མིན་ གྱི་ དཔྱོད་ པ་ མ་ ཞུགས་ པ་ དང་།
གནས་ཕྱུང་དང་འདུ་ཤེས་ཉམས་པ་དང༌། མཐོལ་ཡུལ་མེད་པ་་
སོགས་ལ་བཅབས་ཉེས་མི་འབྱུང་ངོ༌། །དོན་ལ་ཟླ་བ་གསུམ་བཅབས་
པ་དུས་མི་ཤེས་ཀྱང་ཟླ་བ་བཞི་ལས་ལྷག་མིན་སྙན་པས་ཟླ་བ་བཞིར་སྤོ་
བ་ནོད་དགོས་ཀྱང་དུས་ལྷག་པ་ལ་བརྟེན་པ་མིན་ནོ། །བླ་ཐབས་ཀྱི་
ཉེས་བྱས་ནི། མ་གུས་པས་སྤོ་མགུ་སོགས་གཏོང་བའོ། ། གསུམ་
པས་གཞན་ན་གནས་པ་སྤྱོད་པའི་གཞི་ནི་རྩ་བར། སྤོ་བ་དང་མགུ་
བར་བྱ་བ་དག་གིས། ཞེས་སོགས་བྱུང་། དམན་པར་བྱེད་པའི་ཆོ་
གས་ཁྱད་པར་ཅན་གྱི་སྤྱོད་པ་འདོར་དགོས་རུང་གི་རིགས་གནས་དེ་
གཞན་ན་གནས་པའི་མཚན་ཉིད། ཆོ་གས་ཞེས་པས་ཆོས་མིན་་་་
ཕྱོགས་ སེལ་ལ། རིགས་གནས་སྨོས་པས་དགེ་ཚུལ་བསྙིལ་བ་་་་་་
བསྡུའོ། །ཆེ་ལོང་དབྱེ་ན་སྤོ་སྤྱོད་གསུམ། མགུ་སྤྱོད་གསུམ། སྤོ་
ལྡན་གསུམ། མགུ་ལྡན་གསུམ་སྟེ་བཅུ་གཉིས་དང༌། དེའི་སྟེང་དུ་



580 ༄༅ ། །གནའ་དཔེ་གཅེས་བསྡུས་དཔེ་ཚོགས།
བསྡིགས་སྨད་བསླད་འགྱེད་བཞི་དང་གནས་དབྱུང་བདུན་ངོ་བོ་ཉིད་
འཚོལ་བ་དང་། བསླབ་པ་སྦྱིན་པ་སྟེ་ཉེར་ལྔའི་སྟེང་དུ་བསྙིལ་བ་
བསྣན་པས་ས་གཞན་ཉེར་དྲུག་གོ། ཞིབ་མོ་རྣམ་འཐག་གི་དབྱེ་བ་
ཞེ་བཞི་སྟེ། སྔར་བཞིན་སྤོ་གསུམ། མགུ་གསུམ། སྤོ་བ་སྤྱད་
ནས་ མགུ་ བ་ གསུམ། གཞི་ ནས་ སྤོ་ བ་སྤྱད་ནས་ མགུ་ བ་ གསུམ།
གཞི་ནས་བསླངས་ཏེ་སྤོ་བ་སྤྱད་ནས་མགུ་བ་གསུམ་སྟེ་སྤོ་མགུ་སྤྱོད་པ་
བཅོ་ལྔ་དང༌། ཡང་སྤོ་ལྡན་གསུམ་མགུ་ལྡན་གསུམ། སྤོ་བ་སྤྱད་
ནས་མགུ་ལྡན་གསུམ། གཞི་ནས་སྤོ་བ་སྤྱད་ནས་མགུ་ལྡན་གསུམ།
གཞི་ནས་བསླངས་ཏེ*སྤོ་བ་སྤྱད་ནས་མགུ་ལྡན་གསུམ་སྟེ་བཅོ་ལྔ་དང་
སུམ་ཅུའོ། ། སྤོ་བ་སྤྱད་ཟིན་ནས་མགུ་བ་མ་བླང་བ་ལ་སྤོ་ལྡན་དང་། ་
མགུ་བ་སྤྱད་ཟིན་ནས་དབྱུང་བ་མ་མནོས་པ་ལ་མགུ་ལྡན་ཞེས་ཟེར་
ཞིང༌། སྤོ་བ་སོགས་ཀྱི་ཆོ་གའི་ལས་བྱས་ཟིན་ཀྱང་ཆད་ལས་ཀྱི་་་
ཕྱོགས་གཅིག་དམན་སྤྱོད་ལྔ་དང་དུ་ལེན་པ་ལས་གྲོལ་ཀྱང་ཁྱད་པར་
ཅན་གྱི་སྤྱོད་པ་ལྔ་སྤོང་བ་ལས་མ་གྲོལ་བར་དེའི་ཆད་ལས་དང་ལྡན་པ་
ཞེས་པ་ཡིན་ནམ་དཔྱད་ལ། སྤོ་བ་སྤྱད་ཟིན་ནས་མགུ་བ་མ་སྤྱད་པ་
ལ་སྤོ་ལྡན་གྱིས་ཁྱབ་པ་མེད་དེ། བར་དེར་བབས་པ་དང༌། བདེན་
པ་མཐོང་བ་དང་། དགྲ་བཅོམ་ཐོབ་པ་དང་། གནས་ཕྱུང་སོགས་
ཡོད་པའི་ཕྱིར། ལྷག་མ་རིགས་མི་མཐུན་གྱི་སྤོ་སྤྱོད་དང་། སྤོ་ལྡན་
གཉིས་དང་། མགུ་སྤྱོད་དང་མགུ་ལྡན་གྱི་གཞི་མཐུན་ཡོད་ཀྱང་མི་
འགལ་ཚུལ་སྔར་ལྟར་རོ། ། སུམ་ཅུ་བོ་དེའི་སྟེང་དུ་བསྡིགས་སྨད་་་་



༄༅། །རྗེ་ལྷ་མོའི་བློ་བཟང་ཚུལ་ཁྲིམས་རྒྱ་མཚོའི་འདུལ་བ།
581
་
བསྐྲད་པ་གསུམ་དང༌། སོགས་སྒྲས་ཕྱིར་འགྱེད་གནས་དབྱུང་་་་་
བདུན་ངོ་བོ་ཉིད་འཚོལ་བ་བསླབ་བྱིན་བསྙིལ་བ་སྣོན་ཚུལ་སྔར་དང་
འདྲ་བར་བྱས་པས་ཞེ་བཞིའོ། །དེ་རྣམས་བསྡུ་ཚུལ་གསུམ་ཡོད་དེ།
ངོ་བོའི་སྒོ་ནས་སྤང་བས་གཞན་གྱིས་གནས་དབྱུང་བདུན་དང་བསྙིལ་
བ་དང་། སྨད་པས་གཞན་གྱིས་བསྡིགས་སྨད་བསྐྲད་འགྱེད་བཞི་
དང་། རྣམ་པར་དག་པས་གཞན་གྱིས་དེ་དག་ལས་གཞན་པ་སོ་
གཉིས་པོ་རྣམས་བསྡུས་སོ། །རྣམ་གྲངས་ཀྱི་སྒོ་ནས་བསྡུས་ན་གཉིས་
སུ་འདུས་ཏེ། ས་གཞན་ལ་གནས་པ་ནན་ཏུར་བྱས་པ་དང་མ་བྱས་
པ་གཉིས་སུ་འདུ་བ་ཡིན་པའི་ཕྱིར་ཏེ། གནས་དབྱུང་བདུན་་་་་་
བསྡིགས་ སོགས་ བཞི་ བསྙིལ་ བ་ བཅས་ བཅུ་ གཉིས་ དང་ བོ་ དང་།
གཞན་སོ་གཉིས་ཕྱི་མའོ། ། བསླབ་བྱའི་སྒོ་ནས་ས་གཞན་ཆེ་ཆུང་་་
གཉིས་སུ་ཡོད་པ་ལས། སྤོ་མགུ་སྤྱོད་པ་བཅོ་ལྔ་དང་། ངོ་བོ་ཉིད་
འཚོལ་བ་དང༌། བསླབ་བྱིན་ཏེ་བཅུ་བདུན་ནི་དང་བོ་ཡིན་ལ་ལྡན་
པ་བཅོ་ལྔ་དང་ནན་ཏུར་བཅུ་གཉིས་ཏེ་ཉེར་བདུན་གཉིས་པ་ཡིན་
ནོ། །སྔ་མ་བཅུ་བདུན་པོ་འདི་དག་གིས་ཁྱད་པར་ཅན་གྱི་སྤྱོད་པ་ལྔ་
སྤོང་ཞིང་དམན་སྤྱོད་ལྔ་དང་དུ་ལེན་དགོས་པས་ཆེན་པོ་དང༌། ཕྱི་
མ་ཆུང་ངུ་ཉེར་བདུན་གྱིས་ཁྱད་པར་ཅན་གྱི་སྤྱོད་པ་ལྔ་སྤང་དགོས་
ཀྱང་དམན་སྤྱོད་ལྔ་དང་དུ་ལེན་པ་མིན་པས་ཆུང་ངུ་ཟེར་རོ། །འོན་
ཀྱང་སྤོ་མགུ་ལྡན་པ་གྲལ་མཐར་གནས་དགོས་ཏེ། མ་དབྱུང་བའི་ ་
ཕྱིར། སྤོ་མགུ་འཁོར་བ་སྟེ་སྤྱད་ཟིན་པས་རིམ་བཞིན་སྤོ་མགུ་སྤྱོད་



582
༄༅། །གནའ་དཔེ་གཅེས་བསྡུས་དཔེ་ཚོགས།
པ་ལས་གྲོལ་ཅིང༌། མགུ་བ་དང་དབྱུང་བ་མནོས་པས་རིམ་བཞིན་
སྤོ་ལྡན་དང་མགུ་ལྡན་ལས་གྲོལ་ལོ། ། ཆོས་མིན་ཕྱོགས་དང་གནས་
ཕྱུང་ ལ་ རྙེད་ པ་ མི་ དབང་ ལ། ཆོས་ ཕྱོགས་ ཁས་བླངས་ པ་ དང་།
བཟོད་གསོལ་བྱས་ན་དབང་ངོ༌། །སྤོ་སྤྱོད་གསུམ་པོ་སྤོ་སྤྱོད་ཡིན་ཀྱང་
གསུམ་དུ་ཕྱེ་བའི་མིན་ལ། མགུ་བ་བཅུ་གཉིས་མགུ་བ་ཡིན་ཀྱང་
གསུམ་དུ་ཕྱེ་བའི་དེ་མིན་ཅིང་། དེའི་ཕྱི་མ་དགུ་བོ་གང་རུང་ལ་དང་
བོ་གསུམ་པོ་གང་རུང་གིས་ཁྱབ་བོ། །ནན་ཏུར་བྱས་པ་དང་ས་གཞན་
པ་ལ་མུ་བཞི་ཡོད་ཅིང་། སྤོ་སྤྱོད་གསུམ་གྱི་ཆོ་ག་འགལ་ཡང་སྤོ་སྤྱོད་
གསུམ་མི་འགལ་ལ། ལྷག་མ་རིགས་མི་མཐུན་གསུམ་གྱི་སྤོ་བ་གསུམ་
གཅིག་ཆར་བླངས་ནས་གཅིག་ཆར་སྤྱོད་པ་ཡོད་ཅིང་། མགུ་བ་ལ་
འདྲ་བར་གསུངས་སོ། །སྤོ་བ་སྤྱོད་པ་ལ་སོགས་པ་ནང་འདོམ་ཚེ་མགུ་
སྤྱོད་སྤོ་སྤྱོད་བསླབ་བྱིན་གནས་ཕྱུང་རྣམས་སྔ་མ་སྔ་མ་ལས་ཕྱི་མ་ཕྱི་
མར་གནས་ཁང་དམན་པ་བསྐོ་དགོས་སོ། ། ས་གཞན་ཆུང་དུས་་་་་
དམན་སྤྱོད་སྤྱོད་པར་ཐལ། དུས་ཐམས་ཅད་པའི་གསུམ་སྤྱོད་པའི་
ཕྱིར་ན་མ་ཁྱབ་ཟེར་རམ་གསུངས་སོ། །མགུ་ལྡན་སྐབས་ལྷག་མ་བྱུང་
ནས་སྤོ་བ་ནོད་ན་མགུ་ལྡན་ཞིག་གོ། །
བཞི་བ་ཡོངས་སྤྱོད་གི་གཞི་ནི། རྩ་བར། མ་གྲགས་པ་ནི་
གཞི་ཉིད་མ་ཡིན་ནོ། ། ཞེས་སོགས་བྱུང༌། གང་གིས་གླེང་བ་བོ་ནི་
བསྙེན་རྫོགས་ཀྱི་སྡོམ་པ་རྣམ་དག་དང་ལྡན་པ། ལྟ་བ་མཐུན་པ་
སོགས་ཆོས་དྲུག་སྟེང་དུ་ནང་བའམོ་དེས་བསྐོས་མིན། །གླེང་བྱར་ཞི་



༄༅། །རྗེ་ལྷ་མོའི་བློ་བཟང་ཚུལ་ཁྲིམས་རྒྱ་མཚོའི་འདུལ་བ། 583 ་
འགྲས་མ་ཡིན་བྱམས་སེམས་ལྡན། །ཞེས་པ་ལྟར་ཆོས་དགུ་ལྡན་དང༌།
བུད་མེད་ཀྱིས་གླེང་བའི་ཚེ་ན་མཚན་མཐུན་དགོས། ཐ་སྙད་གསུམ་
ལྡན་ལུས་ས་ནད་པ་མིན། །དེས་བསྐོས་ཕོ་ཉ་མ་ཡིན་བྱམས་སེམས་
ལྡན། །ཞེས་ཀྱང་ངོ༌། །གང་ལ་གླེང་ཡུལ་སྡེ་ལྔ་གསོ་རུང་ལྡན། །ནད་
པ་གནས་ཕྱུང་དགེ་འདུན་འབྱེད་ནུས་མིན། །ལ་སོགས་པས་བསྡུས་
པ་གླེང་བོར་འགྲས་མིན་ཤེས་ལས་གཞན་ཕྱོགས་མིན། ཞེས་པ་ལྟར་
བརྒྱད་ལྡན་ནོ། ། དབེན་པའི་གནས་སུ་དབྱར་ནང་དང༌། བྱ་བ་
གཞན་གྱིས་སེམས་མ་གཡེང་བའི་དུས་སུ་གཞི་རང་བཞིན་གྱི་ཁ་ན་མ་
ཐོ་བ་སྤངས་པའི་ཚུལ་ཁྲིམས་དང་། ལྟ་ངན་སྤོང་བའི་ལྟ་བ་དང༌།
བཅས་རྐྱང་སྤོང་བའི་ཆོ་ག་དང་། ལོག་འཚོ་སྤང་བའི་འཚོ་བ་་་
ཉམས་པ་བཞི་གང་རུང་ཡིན་པ། ཐ་མལ་བའི་ཤེས་པས་མཐོང་ཐོས་
དོགས་གསུམ་གྱི་གཞི་དང་བཅས་པ་ལྐོག་ཏུ་གླེང་ཞིང༌། ལུང་ཞུ་
བར་ཚོགས་ཀྱི་དབུས་སུ་གླེང་བར་གསུངས་པ་ཚོགས་ཀྱི་ནང་དུ་བྱུང་
བའི་ཉེས་བྱས་ལ་དགོངས་པ་ཡིན་ལ། གླེང་ཚེ་དང་བོར་བསམ་བྱའི་
གནས་སུ་བསམ་པ་དང༌། བརྟག་བྱའི་གནས་སུ་ བརྟག་པར་བྱ་་
གསུངས་པའི་དོན་ནི་རིམ་པ་ལྟར་རང་ལ་གླེང་བྱེད་ཀྱི་མཚན་ཉིད་
ཚང་མ་ཚང་དང་། གླེང་བྱ་ཡུལ་དུས་གླེང་བའི་གཞི་སོགས་མཚན་
ཉིད་དང་ལྡན་མི་ལྡན་བརྟགས་ཏེ་དྲན་ཤེས་བཞིན་དང་སྙིང་བརྩེ་བའི་
བློ་སྔོན་དུ་བཏང་སྟེ་ཉེས་པ་གླེང་བའི་སྐབས་ཕྱེ་ཞིག་ཅེས་སྐབས་་་་
འབྱེད་དུ་བཅུག་ནས་ཁྱེར་ལ་ལྟུང་བ་འདི་བྱུང་ངོ་ཞེས་གླེང་བའོ། །



584
༄༅། །གནའ་དཔེ་གཅེས་བསྡུས་དཔེ་ཚོགས།
དམིགས་བསལ་སྐྱེས་པས་བུད་མེད་པ་གླེང་ཚེ་མཚན་མཐུན་མི་དགོས་
ལ། གླེང་བྱ་དགེ་འདུན་འབྱེད་ནུས་སོགས་ཀྱང་ཡོད་དོ། །དེ་ལྟར་
གླེང་བ་ན་ལྟུང་བ་མཐའ་དག་ལ་སྐབས་མི་འབྱེད་ན་བཟློག་པ་ལྔ་བྱ་
ཞིང་མ་བཏང་ན་བཀའ་བློ་མི་བདེ་བའི་ལྷག་མ་འབྱུང་ཞིང་། དེ་
བཞིན་བསྟུད་ནས་བྱེད་ན་སྨད་པ་ནན་ཏུར་དང་། དེས་མ་བཏང་
ན་གནས་དབྱུང་བྱ་ལ། ཕྱོགས་འགར་སྐབས་མི་འབྱེད་ན་ཁྱོད་ཀྱིས་
ལྟུང་བ་དང་བཅས་པར་བརྗོད་པ་དང་བཅས་པ་བྱས་ཀྱིས་གནས་འདི་
ནས་ང་ལ་མ་ཞུས་པར་འགྲོ་བར་མི་བྱའོ། །ཁོ་བོ་ལ་ཚེ་དང་ལྡན་པ་ལ་
བརྗོད་པའི་ཕྱིར་དུ་བརྗོད་པ་དེ་བསྡོགས་པ་ཡོད་དོ། ། ཞེས་བརྗོད་
བཅས་བྱ། དེས་མ་ཐུལ་ན་གདམས་ངག་དང་གསོ་དགག་རིམ་་་
བཞིན་འཇོག་ཅིང་། དེས་མ་ཐུལ་ན་མཐར་གནས་ནས་དབྱུང་ངོ་
སོགས་གསུངས་སོ། །མི་མཉེན་པར་སྐབས་འབྱེད་ཀྱང་ལྟུང་བ་ཁས་
མི་ལེན་པ་ལ་ཕུར་བཅས་ཏེ་རྟ་མི་མཉེན་པའམ། དམུ་རྒོད་འདུལ་
བའི་ཕྱིར་རྟ་དེ་ཉིད་ཕུར་བར་གདགས་པ་བཞིན་ལྟུང་བ་བྱུང་བའི་
གཞི་དང་དུས་དང་གནས་སོགས་འདི་དང་འདིའོ་ཞེས་གསལ་བར་
བྱས་ནས་ལྟུང་བ་ནན་གྱིས་བཀལ་ཏེ་གང་དུ་སོང་ཡང་ཉེས་པ་དང་
བཅས་པར་བཏང་བའོ། །མ་ཐུལ་ན་གནས་དབྱུང་མདོར་བསྡུས་སྦྱར་
བའི་བར་སྔ་མ་ལྟར་རོ། །དེ་ལྟར་གླེང་བར་བྱས་ཀྱང་ཁས་མི་ལེན་པ་
ལ་གཉིས་ཏེ། མཉེན་པར་སྐབས་ཕྱེ་ནས་གླེང་བ་ན་བརྗེད་ནས་ཁས་
མི་ལེན་པ་ཡིན་ན་ངོ་བོ་ཉིད་འཚོལ་བ་སྦྱིན་ཞིང་། ཤེས་བཞིན་ཁས་



༄༅། །རྗེ་ལྷ་མོའི་བློ་བཟང་ཚུལ་ཁྲིམས་རྒྱ་མཚོའི་འདུལ་བ། 585
མི་ལེན་པ་ལ་མ་མཐོང་བ་གནས་དབྱུང་བྱ་ལ། ལྟུང་བའི་རྒྱུ་ཁས་
བླངས་ནས་ལྟུང་བའི་ངོ་བོ་ཁས་མི་ལེན་ན་བཟློག་པ་ལྔ་བྱ་ཞིང་། མ་
བཏང་ན་སྡིག་ལྟ་མི་གཏོང་བའི་ལྟུང་བྱེད་དང་། དེས་མི་གཏོང་ན་
གནས་དབྱུང་བྱའོ། ། ཁས་བླངས་ནས་ཕྱིར་མི་འཆོས་ན་ཕྱིར་མི་་་་་
འཆོས་པའི་གནས་དབྱུང་དང་། ཕྱིར་བཅོས་ཚུལ་བཞིན་བྱས་ན་
ཚུལ་ཁྲིམས་དག་པའི་ཕན་ཡོན་འབྱུང་ངོ༌། །
ལྔ་བ་ལས་ཕྱེ་བའི་གཞི་ནི་རྩ་བར། དགེ་འདུན་ཐ་དད་པ་
ཉིད་དུ་ཞེས་སོགས་བྱུང་། གཞི་དེར་གསུངས་པའི་ཆོས་དང་འདུལ་
བ་ཞེས་པའི་ཆོས་ནི་མདོ་མངོན་ལ་བྱེད་པ་ཡིན་ནོ། །ཆོས་མིན་ཕྱོགས་
ལ་རིས་བརྒྱུད་ཀའི་སྡོམ་ལྡན་གྱིས་ཕྱག་མི་བྱ་ལ། འོན་ཀྱང་མཐོང་
བ་ན་དགེ་སློང་མ་སོགས་སྟན་ལས་ལྡང་དགོས་ཤིང༌། གནས་མལ་
སྟོབ་བས་ལག་བརྡའ་སོགས་ཀྱིས་གནས་ངན་པ་མཐའ་ན་ཡོད་པ་སྦྱིན་
ནོ། ། ལས་ཀྱི་དབྱེན་གྱི་གླེང་གཞི་ནི། ཀོ་ཤམྦིའི་དགེ་སློང་རྣམས་
ཀྱིས་ཡངས་པ་ཅན་གྱི་དགེ་སློང་རྣམས་ལ་གླེང་བ་ན་དེ་རྣམས་ཕྱོགས་
འཁོར་མང་བས་གཅིག་ཤོས་གནས་དབྱུང་བྱས་པ་དེ་རྣམས་ཀྱིས་་་
མཚམས་དེར་གསོ་སྦྱོང་ལོགས་སུ་བྱས་ཤིང་སྟོན་པའི་བཀར་ཡང་མ་
ཉན་པས་སྟོན་པ་མཉན་ཡོད་དུ་ཕེབས་ནས་ལོ་མང་བོར་བཞུགས་ཚུལ་
ལུང་ལས་འབྱུང་བ་དེ་ཡིན་པས་ལེགས་བཟང་བས། ལྷས་བྱིན་གྱིས་
དབྱེན་བྱས་པ་ལ་བརྟེན་ནས་བཅས་ པར་བཤད་པ་མི་འཐད་ཚུལ་
སླའོ། ། སྡེ་སྣོད་གསུམ་པོ་ཅི་རིགས་ཀྱི་དོན་དང་མི་མཐུན་པར་སྨྲ་བ་



586
༄༅། །གནའ་དཔེ་གཅེས་བསྡུས་དཔེ་ཚོགས།
ཆོས་མིན་ཕྱོགས་ཡིན་པས་ཆོས་ཕྱོགས་པ་དང་ལྷན་ཅིག་ལས་མི་་་་
འཆགས་ལ། སོ་སོར་བྱས་ན་མི་མཐུན་པ་མི་སྐྱེད་ཅིང་འཆགས་
སོ། །གཟུ་བོ་སྟེ་སྐམ་ས་འམ་དབུས་ན་གནས་པས་ཆོས་ཕྱོགས་པ་དང་
ལྷན་ཅིག་ལས་བྱས་ན་འཆགས་ཀྱང་གཟུ་བོ་ཉམས་པས་མཚམས་ཀྱི་ཕྱི་
རོལ་ཏུ་གསོ་སྦྱོང་དང༌། དགེ་སློང་མ་ལ་ཆོས་བསྟན་པར་བྱའོ། །
ཆོས་མིན་པས་བཟོད་པ་གསོལ་ན་ཆོས་ཕྱོགས་པས་དེ་ལ་བཟོད་པར་
བྱ་བ་གསོལ་བཞིའི་ལས་དང༌། དེ་རྗེས་སུ་མཐུན་པ་སྦྱིན་པ་གསོལ་
བཞིའི་ལས་དང་། དེའི་འོག་ཏུ་མཐུན་པའི་གསོ་སྦྱོང་སྦྱིན་པ་གསོལ་
བཞིའི་ལས་བྱ་ཞིང་། དེ་འོག་ལྷན་ཅིག་མཐུན་པའི་གསོ་སྦྱོང་བྱས་
པ་ན་རང་བཞིན་དུ་གནས་པ་ཐོབ་བོ། །མི་རུང་བའི་གཞི་བཅུ་བྱས་པ་
ཞི་བྱེད་དུ་བཀྲ་ཤིས་ཀྱི་གསོ་སྦྱོང་བྱ་སྟེ། གཞི་བཅུ་ནི། ཧུ་ལུ་ཧུ་ལུ་
ཡི་རངས་དང་། །ཀུན་སྤྱད་ནོད་དང་ལན་ཚྭ་དང་། ལམ་དང་སོར་
གཉིས་དཀྲུགས་དང་འདིང༌། །གསེར་གྱིས་རུང་བ་བྱ་བ་ནི། །མི་རུང་
བ་ཡི་གཞི་བཅུ་ཡིན། ། ཞེས་གསུངས་ཏེ་ཡངས་པ་ཅན་གྱི་དགེ་སློང་
རྣམས་ཀྱིས་མི་མཐུན་པས་ཆོས་མིན་དང༌། མཐུན་པས་ཆོས་ཀྱི་ལས་
བྱས་ནས་མཇུག་ཏུ་ཐལ་མོ་བརྡབས་ཏེ་ཨ་ལ་ལ་ཞེས་ཐམས་ཅད་ཀྱིས་
བརྗོད་ན་རུང་བར་བྱེད་པ་ནི་ཧུ་ལུ་ཧུ་ལུའོ། ། མི་རུང་སྟེ་ཙམ་བར་
དྲུག་སྡེ་ལ་ཉེས་བྱས་སུ་བཅས་པས་སོ། ། ཞེས་སོགས་བུ་སྟོན་ཆོས་་
འབྱུང་དུ་གསལ་ཏེ། སྔར་བཞིན་ལས་བྱས་ནས་ཉེ་འཁོར་གྱི་དགེ་
སློང་རྣམས་རྗེས་སུ་ཡི་རང་བྱེད་དུ་འཇུག་ཅིང་དེས་རུང་བར་བྱེད་པ་



༄༅། །རྗེ་ལྷ་མོའི་བློ་བཟང་ཚུལ་ཁྲིམས་རྒྱ་མཚོའི་འདུལ་བ། 587
ཙམ་བར་དྲུག་སྡེ་ལ་ཉེས་བྱས་སུ་བཅས་སོ། ། སྤྱོད་ལམ་བསྟུན་ནས་
ཀུན་གྱིས་མཉམ་དུ་ལག་གིས་ས་བརྐོས་ཏེ་ཀུན་ཏུ་སྤྱད་པས་རུང་བར་
བྱ་བ་དང་། མཉན་ཡོད་དུ་དྲུག་སྡེ་ལ་ལྟུང་བྱེད་དུའོ། །ལུས་སྲོག་ལ་
གནོད་པའི་ནད་བྱུང་ན་སྲིན་བུ་བན་པ་བཞིན་དུ་ཆང་ནོད་པ་སྟེ་་
གཞིབ་ནས་འཐུང་ན་ནད་དམ་གནོད་པས་རུང་བ་དང་། མཉན་
ཡོད་དུ་ལེགས་འོང་ལ་ལྟུང་བྱེད་དུའོ། ། ཇི་སྲིད་འཚོ་བཅང་དུ་བྱིན་
གྱིས་བརླབས་པའི་ཚྭ་དུས་རུང་གི་ཟས་དང་བསྲེས་ནས་དུས་མིན་དུ་
རུང་བར་བྱེད་པ་ནི་ལན་ཚྭས་རུང་བ་དང༌། རྒྱལ་པོའི་ཁབ་ཏུ་ ཤཱ་
རིའི་བུ་ལ་ལྟུང་བྱེད་དུའོ། །རྒྱང་གྲགས་སམ་དཔག་ཚད་ཕྱེད་དུ་སོང་
ནས་འདུས་ཤིང་ཟ་རུང་བ་ལམ་གྱིས་རུང་བ་དང་། རྒྱལ་པོའི་ཁབ་
ཏུ་ལྷས་སྦྱིན་ལ་ལྟུང་བྱེད་དུའོ། །ཟས་སྤངས་པས་ལྷག་བོར་མ་བྱས་
པའི་བཟའ་བཅའ་ལ་སོར་མོ་གཉིས་རེག་ནས་རུང་བར་བྱེད་པ་དང་།
མཉམ་ཡོད་དུ་མང་པོ་ལ་ལྟུང་བྱེད་དུའོ། །འོ་མ་བྲེ་གང་དང་ཞོ་བྲེ་
གང་ དཀྲུགས་ ནས་ དུས་ མིན་ དུ་ བཏུང༌ རུང༌ བར་ བྱེད་ པ་ དང་།
མཉན་ཡོད་དུ་མང་པོ་ལ་ལྟུང་བྱེད་དུའོ། །གདིང་བ་གསར་བ་བཟོས་
ཏེ་རྙིང་བར་བདེ་བར་གཤེགས་པའི་མཐོ་གང་འཁོར་བས་མ་གླན་པར་
སྤྱོད་རུང་བར་བྱེད་པ་དང་། མཉན་ཡོད་དུ་མང་བོ་ལ་ལྟུང་བྱེད་
དུའོ། ། ལྷུང་བཟེད་དྲི་ཞིམ་པོས་བསྐུས་ཏེ་དགེ་སྦྱོང་གི་མགོ་བོའི་སྟེང་
དུ་ཁྲིའུ་སྟན་དང་བཅས་པ་བཞག་ནས་ལམ་སྲང་སོགས་སུ་ལྷུང་བཟེད་
འདི་ནི་བཟང་པོ་སྟེ་འདིར་བྱིན་ནམ་བླུགས་ན་འབྲས་བུ་ཆེན་པོར་



588
༄༅། །གནའ་དཔེ་གཅེས་བསྡུས་དཔེ་ཚོགས།
འགྱུར་རོ། ། ཞེས་སྨྲས་པས་གཞན་གྱིས་དེར་གསེར་དངུལ་བླུགས་པ་
ལོངས་སྤྱོད་པ་གསེར་གྱི་རུང་བ་སྟེ་དྲུག་སྡེ་སོགས་ལ་སྤང་ལྟུང་དུ་་
བཅས་སོ། །ཚྭས་རུང་བའི་བཅས་ཚུལ་འཐད་མིན་དཔྱད། ལས་ཀྱི་
དབྱེན་གྱི་ངོ་བོ་ནི། གླེང་བཞི་ལས་སྒྲ་མི་སྙན་མ་གཏོགས་པའི་གླིང་
གསུམ་པོ་གང་རུང་གི་མཚམས་ ནང་ གཅིག་ ཏུ་གང་དབྱེ་བ་ཕྱོགས་
གཉིས་ཀར་མ་མཐའ་བཞི་བཞི་སྟེ་ཁ་སྐོང་དུ་འོས་པ་བརྒྱུད་ཡན་ཆད་
ལ་འབྱེད་པ་པོ་སོ་སྐྱེས་ཀྱིས་ཆོས་དང་འདུལ་བ་དང་མཐུན་པ་མིན་པ་
ལ་དེར་འདུ་ཤེས་ཤིང་ཀུན་སློང་དབྱེ་བར་འདོད་པས་མཐར་ཐུག་
ཕྱོགས་གཉིས་ཀས་ལས་ སོ་སོར་བྱས་ན་དབྱེ་བའོ། ། མཛོད་འགྲེལ་
ལས། སྒྲ་མི་སྙན་ན་སངས་རྒྱས་ཀྱི་བསྟན་པ་མེད་པའི་ཕྱིར་རོ། །
ཞེས་ཡོད་ཀྱང་གནས་བརྟན་བཅུ་དྲུག་གི་བ་ཀུ་ལ་ཡོད་པས་དཔྱད་
ཅེས་མཚོ་ཊཱིཀ་ཏུ་གསུངས་ཀྱང༌། མཛོད་ཀྱི་དེ་ཐུན་མོང་སྣང་ཚོད་
ལ་དེར་ལས་བྱེད་པ་སོགས་མེད་པ་པའོ། ། སྡོམ་གྱི་སོ་སྐྱེས་ཀྱིས་ཞེས་
བྱེད་ཚིག་ཡོད་མེད་གཉིས་གང་བྱས་ཀྱང་འབྲེལ་ལོ། །ལས་ཀྱི་དབྱེན་
ནི་སྤྱོད་པའི་དབྱེན་དུ་གཏོགས་ལ་ལྟུང་བ་སྦོམ་པོའོ། །དྲུག་པ་འཁོར་
ལོ་ཕྱེ་བའི་གཞི་ནི་ལུང་ལས། འོ་མ་ཤ་དང་ལན་ཚྭ་དང་། ། གོས་
དྲས་དགོན་པར་གནས་པ་དང་། །ཞེས་ཏེ་འོ་མ་འཐུང་བ་ཤ་དང་ལན་
ཚྭ་ཟ་བ། གོས་དྲས་པ་དང་དགོན་པར་གནས་པའི་ལྡོག་ཕྱོགས་འོ་
མ་མི་འཐུང་བ་ལ་སོགས་པའི་བསླབ་ཚིགས་ལྔའི་དོན་ཉམས་སུ་བླངས་
པས་དག་གྲོལ་དུ་ལྟ་བ་དེ་དག་གིས་ཚུལ་ཤིང་ལོངས་ཤིག་ཀོའུ་ཏ་མ་



༄༅། །རྗེ་ལྷ་མོའི་བློ་བཟང་ཚུལ་ཁྲིམས་རྒྱ་མཚོའི་འདུལ་བ།
589
ལས་རིང་དུ་གྱིས་ཤིག་ཅེས་བསྐོས་ཏེ་ཚུལ་ཤིང་བྲིམ་པས་སྟོན་པ་དང་
ལམ་གཞན་ལ་དགེ་འདུན་དུ་ལོངས་པས་བཟོད་པ་ན་དགེ་འདུན་ཕྱེ་
བའི་མཐར་ཐུག་ པ་ སྟེ་ཡུལ་དང་རྟེན་དང་ཀུན་སློང་སྔར་ལྟར་ལ།
དབྱེན་དེ་ཞག་ཏུ་མི་གནས་ལ་དེ་གནས་ཀྱི་བར་སྟོང་གསུམ་གཅིག་ཏུ་
ལམ་ལྔ་གསར་སྐྱེས་རྒྱུན་ཆད་པའོ། ། དབྱེན་མ་བསྒྲིབས་ལུང་མ་་་་
བསྟན་དང་། དབྱེན་གྱི་ལྟུང་བ་རྫུན་གྱི་ལས་ཡིན་ཞིང་དེ་དང་་་་
འབྱེད་པ་པོ་ལྡན་ནོ། ། ལྷས་སྦྱིན་དེ་བཅས་པའི་ལས་དང་བོ་བ་ཡིན་
པའི་ཕྱིར་ན་དབྱེན་གྱི་ལྷག་མ་བྱུང་བར་བཞག་དཀའ་ལ། ཕྱིས་སུ་
དགེ་སློང་ཕ་མ་གཉིས་ལ་བྱུང་བ་ཡོད་ཚུལ་ལྔར་ལྟར་རོ། །
གཉིས་པ་རྩོད་པ་ཕྱིར་བཅོས་ལ་རྩོད་པའི་རྒྱུ་ཕལ་བ་གཞན་
གྱིས་མངོན་གསུམ་གྱིས་གཏན་ལ་འབེབ་མི་ནུས་པས་ནང་ན་ཡོད་པ་
ནི་ཆགས་སྡང་རྨོངས་པ་སོགས་ཉོན་མོངས་རྣམས་ཡིན་ལ། དེ་ལྟར་
ནུས་པས་རྩོད་རྒྱུ་ཕྱི་ན་ཡོད་པ་རྣམ་པ་བཞི་སྟེ། མི་རྟག་པ་དང་
བདག་མེད་པའི་དེ་བཞིན་ཉིད་ལ་ལོག་པར་སྒྲུབ་པ་འདུས་བྱས་རྟག་
པ་དང་བདག་ཡོད་པར་སྨྲ་བ་སོགས་ནི་འགྱེད་ཕྱིར་རྩོད་པའི་རྒྱུའོ། །
རྩ་བར། སྤོང་བ་དང་ཞེས་བྱ་བ་ནི་གདམས་ངག་འཇོག་པ་དང་།
སོགས་སྒྲས་གསོ་སྦྱོང་བཞག་པ་དང་། དགག་དབྱེ་བཞག་པ་སོགས་
མི་གདམས་པའི་ཕྱིར་རྩོད་པའི་རྒྱུའོ། ། སྡེ་ལྔ་གང་རུང་གི་ལྟུང་བ་དང་
བཅས་ལ་གསོ་བའི་ལྷག་མ་ཡོད་ཀྱང་ཁས་མི་ལེན་པ་སོགས་ལྟུང་ཕྱིར་
རྩོད་པའི་རྒྱུ་དང་། གསོ་བའི་ལྷག་མ་མེད་པའི་ཚུལ་གྱིས་ཉམས་ན་



590 ༄༅ ། །གནའ་དཔེ་གཅེས་བསྡུས་དཔེ་ཚོགས།
རྩོད་ཟླ་མིན་པས་རྩོད་རྒྱུར་མི་འགྲོའོ། །
བཞི་བ་ལས་ཕྱིར་རྩོད་པའི་རྒྱུ་ནི། ལས་གྲལ་དུ་འདུ་བ་མི་་
སྟེར་བ་དང༌། ཕྱིར་བཟློག་པ་ལྟ་བུ་ལས་ལ་མི་མཐུན་པ་སྦྱིན་པའོ། །
རྩོད་པའི་རྒྱུ་ལ་དགེ་མི་དགེ་ལུང་མ་བསྟན་གསུམ་ཡོད་ཅིང་། ཕ་
རོལ་པོས་རང་དང་མི་མཐུན་པར་སྨྲས་པ་ལ་འཁོན་དུ་འཛིན་པ་ནི་
འཁྲུག་ལོང་དང་རྩོད་པའི་ངོ་བོའོ། ། རྩོད་པ་ལ་ཆེ་ལོང་དུ་དབྱེ་ན།
རྒོལ་ཕྱིར་རྒོལ་གཉིས་འགྱེད་པའི་ཕྱིར་རྩོད་པ་དང་། མི་གདམས་
པའི་ཕྱིར་རམ་གདམས་ངག་ལ་སོགས་པ་འཇོག་པས་གཞན་སྤོང་བའི་
ཕྱིར་རྩོད་པ་དང༌། ལྟུང་བ་གླེང་བ་ན་ཁས་མི་ལེན་པ་སོགས་ལྟུང་
ཕྱིར་རྩོད་པ་དང༌། བཞི་བ་ལས་ལ་མཐུན་པ་མི་སྦྱིན་པས་བྱ་བ་ལས་
ཕྱིར་རྩོད་པའོ། ། ཞིབ་མོ་རྣམས་འཐག་ གི་དབྱེ་བ་ བཅུ་ གཅིག་ སྟེ།
རྩོད་པ་བཞིའི་དང་བོ་འགྱེད་ཕྱིར་རྩོད་པ་དང༌། ཐ་མ་ལས་ཕྱིར་
རྩོད་པ་གཉིས་ལ་དབྱེ་བ་མ་བྱས་པས་རེ་རེ་དང༌། གཉིས་པ་མི་
གདམས་ཕྱིར་རྩོད་པ་ལ་ལྔ་དང༌། གསུམ་པ་ལྟུང་ཕྱིར་རྩོད་པ་ལ་
བཞི་དང་དགུ་སྟེ་བཅུ་གཅིག་ཡོད་པའི་ཕྱིར། དེས་ན་འགྱེད་ཕྱིར་
རྩོད་པ་དང༌། མི་གདམས་ཕྱིར་རྩོད་པ་ལ་རྒྱུ་བཅས་ནི་གང་ཟག་དེ་
ལ་ལྟུང་བ་དེ་ཡོད་ཀྱང་གླེང་བ་ལ་ཁས་མི་ལེན་པས་རྩོད་པ་དང་། རྒྱུ་
མེད་ལ་བཞི་ལས་དང་བུ་ནོར་ལ་ལོག་གཡེམ་གྱིས་གླེང་བ་ལྟ་བུ་གླེང་
བའི་གཞི་མེད་པ་དང་། མངོན་ཚན་ཅན་གྱི་ལྟུང་བ་བྱུང་བ་ལ་དེ་
མིན་པ་ཉོ་ཚོང་གི་སྤང་ལྟུང་གིས་གླེང་བ་ལྟ་བུ་གླེང་བའི་གཞི་གཞན་



༄༅། །རྗེ་ལྷ་མོའི་བློ་བཟང་ཚུལ་ཁྲིམས་རྒྱ་མཚོའི་འདུལ་བ། 591
རྗེས་སུ་སྒྲུབ་པ་དང་། སྔར་ཆང་འཐུང་ཡང་ཆོས་བཞིན་ཕྱིར་བཅོས་
བྱས་པ་ལ་དེར་མ་ཤེས་པར་ཆང་འཐུང་བའི་ལྟུང་བྱེད་ཀྱིས་གླེང་བ་ལྟ་
བུ་ཕྱིར་བཅོས་པ་ལ་མི་ལྟོས་པ་དང་། བྱེ་མ་སྐྱེས་ལྟ་བུ་སྨྱོན་པའི་
གནས་སྐབས་སུ་བྱས་པ་གླེང་བ་ལྟ་བུ་སྨྱོས་པར་མ་ཤེས་པས་གླེང་སྟེ་
རྩོད་པ་བཞི་ལ་རྩོད་པའི་རྒྱུ་ལྟུང་བ་མེད་པས་རྒྱུ་མེད་པའོ། །ལྟུང་ཕྱིར་
རྩོད་པ་ལ་གཉིས་ཡོད་དེ། གླེང་བྱ་དེས་ལྟུང་བ་བྱུང་བ་ཤེས་ཤིང་
དྲན་བཞིན་རྩོད་པ་དང་། ཟློག་པ་སྟེ་མི་ཤེས་ཤིང་མི་དྲན་པར་རྩོད་
པའོ། །དང་བོ་ལ་ནི་རྣམ་པ་གསུམ་ཡོད་དེ། གླེང་བྱ་དེས་རང་ལ་
ལྟུང་བ་བྱུང་བ་ཤེས་ཤིང་དྲན་བཞིན་དུ་མ་བྱུང་ཞེས་བསྙོན་པས་རྩོད་
པ་ལ་ཕྱིར་འཕྲོས་མེད་པ་གླེང་ཡུལ་དང་གླེང་མཁན་ཁོ་རང་གཉིས་
ཙམ་རྩོད་པ་དང༌། དེ་གཉིས་ལ་རེ་རེ་གཉིས་གཉིས་སོགས་ཀྱི་་་
ཕྱོགས་དང་བཅས་ཀྱང་ཐམས་ཅད་རྩོད་པ་མིན་པ་ཕྱིར་འཕྲོས་ཉི་ཚེ་
བ་དང་། མཚམས་ནང་གི་དགེ་འདུན་མཐའ་དག་རྩོད་པ་སྟེ་གསུམ་
དང་གླེང་ཡུལ་དེས་རང་ལ་ལྟུང་བ་བྱུང་བ་བརྗེད་ནས་མི་དྲན་པ་མི་
ཤེས་པས་རྩོད་པ་སྟེ་ལྟུང་ཕྱིར་རྩོད་པ་ལ་བཞི་དང་། བྱ་བ་ལས་ཕྱིར་
རྩོད་པ་སྟེ་བཅུ་གཅིག་ལུང་ལས་དངོས་སུ་གསུངས་སོ། །རྩོད་ཞི་བར་
བྱེད་པའི་ཆོས་ལ་གསུམ་སྟེ། ཞི་བྱེད་གཅིག་གིས་རྩོད་པ་ཀུན་ཞི་བ་
དང་། རྩོད་པ་གང་ལ་ཞི་བྱེད་ཀུན་འཇུག་པ་དང་། རྩོད་པ་སོ་
སོར་ཞི་བྱེད་སོ་སོར་སྦྱར་བའོ། །དང་བོ་ནི། གླེང་བྱ་གླེང་བྱེད་གང་
རུང་འཆི་བཞིན་པའམ། བསླབ་པ་ཕུལ་བ་དང་། རྩ་ལྟུང་འཆབ་



592 ༄༅ ། །གནའ་དཔེ་གཅེས་བསྡུས་དཔེ་ཚོགས།
བཅས་ལ་འཇུག་པ་དང་། ཡུལ་ཐག་རིང་དུ་སོང་བ་དང་། ན་
ཡུན་རིང་བ་དང༌། བབས་པ་ལྟ་བུ་གང་རུང་བྱུང་བས་རྩོད་པ་་་
ཐམས་ཅད་ཞིའོ། །གཉིས་པ་ནི་རྩ་བར། ཞི་བ་ཐམས་ཅད་ནི་བྱ་
བའི་ཕྱིར་རྩོད་པ་ལ་འཇུག་གོ། ཞེས་བྱ་བ་ལས་ཕྱིར་རྩོད་པ་ལ་་
དངོས་སམ་བརྒྱུད་པས་ཞི་བྱེད་ཐམས་ཅད་འཇུག་སྟེ་ལས་ལ་མཐུན་པ་
སྦྱིན་པ་ནི་དངོས་སུ་ཞི་བྱེད་དུ་འཇུག་ལ། གཞན་རྣམས་བརྒྱུད་ནས་
ཞི་བྱེད་དུ་འཇུག་པར་མཚོ་ཊཱིཀ་ལས་སོ། །གསུམ་པར་འགྱེད་ཕྱིར་
རྩོད་པ་སོགས་བཞིའི་ཞི་བྱེད་བཞི་ལས། དང་བོ་འགྱེད་ཕྱིར་རྩོད་པ་
ལ་མངོན་སུམ་དང་གང་མང་གི་ཞི་བྱེད་གཉིས་འཇུག་ལ། མངོན་
གསུམ་ལའང་བརྒྱུད་དེ། མཚོ་ཊཱིཀ་ལས། རྒོལ་དང་གཟུ་དང་
དགེ་འདུན་གཞི་བོ་དང༌། །གསལ་བ་དང་ནི་གསལ་བའི་གསལ་བ་
དང༌། ། དགེ་འདུན་གཞན་ དང་ སྡེ་སྣོད་འཛིན་པ་དང་། ། གནས་་་
བརྟན་མཐུན་དང་ ལྡན་ པའི་མངོན་སུམ་མོ། ། ཞེས་ གསུངས་ཤིང་།
རྒོལ་དང་ཕྱི་རྒོལ་གྱི་མངོན་སུམ་ནི། དེ་གཉིས་ཀྱི་བློ་སྟོབས་ཀྱིས་
བརྒལ་ལན་གྱི་ཚུལ་གྱིས་བརྩད་ནས་གང་ལ་བརྩད་པའི་དོན་དོན་
གཅིག་གི་ཐོག་ཏུ་རྣམ་པར་གཏན་ལ་འབབས་སོ། ། དེ་ལྟར་བརྩད་
པས་ཞི་བར་མ་ནུས་ན་དེ་གཉིས་ཀྱི་ཕྱོགས་སུ་མ་ལྷུང་ཞིང་ཆོས་དང་
ཟང་ཟིང་གིས་གཞན་ལ་རག་མ་ལས་པ་སོགས་ཆོས་སུམ་ཅུ་དང་ལྡན་
པ་གཅིག་ཡན་ཆད་གནས་དེར་རྩོད་པ་གང་བྱུང་ཚད་ཞི་བའི་དོན་དུ་
གཏན་དུ་བསྐོ་ལ། གསལ་བ་སོགས་ནམ་དགོས་དུས་སུ་བསྐོའོ། །



༄༅། །རྗེ་ལྷ་མོའི་བློ་བཟང་ཚུལ་ཁྲིམས་རྒྱ་མཚོའི་འདུལ་བ། 593
དེ་བཞི་བར་མ་ནུས་ན་གཟུ་བོ་དེ་བསྐོ་མཁན་རྩོད་པ་དེའི་འགོ་མཇུག་
བར་གསུམ་གྱི་རྒྱུས་ཤེས་པའི་དགེ་འདུན་གཞི་བོ་ལ་གཏད་ནས་དེས་
ཞི་བར་བྱེད་པའོ། །དེས་མ་ནུས་ན་དགེ་འདུན་དེས་སྔར་གྱི་གཟུ་བོ་དེ་
ལས་ཡོན་ཏན་དང་བློ་གསལ་བའི་དགེ་སློང་བཞི་ཡན་ཆད་ལས་ཀྱིས་
ཚན་པ་གཉིས་སུ་བསྐོས་ནས་དེས་ཞི་བར་བྱེད་པའོ། །དེས་མ་ནུས་ན་
གསལ་བ་བས་ཀྱང་ཡོན་ཏན་ཆེས་གསལ་བ་དེ་དག་གིས་བསྐོས་ནས་
དེས་ཞི་བར་བྱེད་པའོ། །དེས་མ་ནུས་ཤིང་གཞན་བསྐོ་བར་མི་བྱེད་ན་
སླར་གསལ་བ་ལ་གཏད་པར་བྱ་ལ་དེས་དགེ་འདུན་གཞི་བོ་ལ་གཏད་
ནས་དེས་རྩོད་པ་སྦེད་པ་པོ་བསྐོ་ཞིང་དེས་གནས་བརྟན་དང་བཅས་
པའི་དགེ་འདུན་གཞན་ལ་མངོན་སུམ་སྔ་མ་རྣམས་ཀྱིས་མ་ཞི་ཚུལ་
བརྗོད་ནས་དུས་ཟླ་བ་གསུམ་གྱི་བར་དུ་འབུལ། དེས་མ་ནུས་ན་
རྩོད་པ་སྦེད་པ་བོར་སླར་འབུལ། དེས་སྡེ་སྣོད་གསུམ་འཛིན་པའི་
དགེ་སློང་ལ་སྔར་ལྟར་བརྗོད་ནས་དུས་ཟླ་བ་དྲུག་གི་བར་དུ་འབུལ།
དེས་མ་ཞི་བར་སྦེད་པ་ལ་ཕྱིར་ཕུལ་ན་སྦེད་པ་དེས་གཙོ་བོ་བས་ཀྱང་
ཆེས་གཙོ་བོ་གྲགས་པ་བས་ཀྱང་ཆེས་གྲགས་པའི་གནས་བརྟན་མཐུ་
དང་ལྡན་པ་ལ་མ་ཞི་ཚུལ་སྔར་ལྟར་བརྗོད་དེ་དུས་ཐུག་པ་མེད་པའི་
བར་གཏོང་ངོ༌། །དེས་ཆོས་དང་ཟང་ཟིང་གི་ལོངས་སྤྱོད་མཐའ་དག་
སྤངས་ཏེ་རྗེས་སུ་འབྲང་ན་རྩོད་པའི་ཉེས་དམིགས་བརྗོད་དེ་ཞི་བར་
བྱེད། དེས་མ་ནུས་ན་རྩོད་པ་སྦེད་པ་པོར་འབུལ། དེས་སྔར་གྱི་
དགེ་འདུན་གཞི་བོ་ལ་གཏོད་པ་སྟེ་སྦེད་པ་པོས་གཏད་ལེན་ལན་བཞི་
，
-
-
-
-



594
༄༅། །གནའ་དཔེ་གཅེས་བསྡུས་དཔེ་ཚོགས།
བྱ། དེ་ལྟར་མངོན་སུམ་བརྒྱུད་ཀྱིས་ཞི་བར་མ་ནུས་ན་དགེ་འདུན་
གཞི་བོས་གང་མང་གི་ཞི་བྱེད་བྱའོ། །གང་མང་ཞེས་བྱ་བ་ནི། ཆོས་
ཕྱིར་རྒོལ་བས་གཅེས་ཤིང་དམ་བཟུང་བ། ། ཕྱེ་དོགས་བཤགས་བྱར་
འགྱུར་དོན་མངོན་སུམ་བརྒྱད། ། སྔོན་སོང་རྩོད་པ་ཆོས་ལྔ་ལྡན་པ་
སྟེ། །ཞེས་པ་ལྟར། ཁྱད་ཆོས་ལྔ་ལྡན་གྱི་རྩོད་པ་དེ་དགེ་འདུན་གཞི་
བོས་སྦྱོར་བ་ཚུལ་ཤིང་འབྲིམ་པ་བོ་བསྐོ་བ་སོགས་བྱས་ནས་དངོས་
གཞི་ཚུལ་ཤིང་འབྲིམ་པ་པོས་ཆོས་ཀྱི་ཚུལ་ཤིང་ཡ་ཡོ་སོགས་མེད་པ་
ལག་པ་གཡས་པས་བཟུང་ཞིང་གཡོན་པས་དེ་ལས་ལྡོག་སྟེ་འཛིན་པ་
དང༌། གཡས་པའི་དེ་ལེན་སླ་བ་སོགས་ཆོས་ཕྱོགས་ཀྱི་དེ་མང་བའི་
ཐབས་བྱ་བ་དང་། ཆོས་ཀྱི་ཚུལ་ཤིང་གི་ཡོན་ཏན་བརྗོད་པ་དང༌།
གསར་ བུ་ རྣམས་ ལ་ འདི་ ལོངས་ ཞེས་ རྣ་ དྲུང༌ དུ་ བཤུབ་ པ་ དང༌།
དགེ་འདུན་ཕྱེ་བར་མི་འགྱུར་བའི་བསམ་པ་དང་། ཆོས་ཕྱོགས་སུ་
ཞི་བའི་བསམ་པ་སྟེ་ཁྱད་པར་དྲུག་ལྡན་གྱིས་ཚུལ་ཤིང་ལེན་དུ་འཇུག་
པའོ། ། ལེན་པ་བོས་དབྱེན་དུ་འགྱུར་བའི་བསམ་པ་སོགས་ཀྱིས་མི་
བླང་བ་ལྔས་མི་ལེན་ཅིང་། དེའི་ལྡོག་ཕྱོགས་ལྔས་ལེན་ལ། མཉམ་
ན་ཀོའུ་དི་ནྱའི་ཚུལ་ ཤིང་གཅིག་ལེན་པར་བྱེད་ཅིང་གང་མང་་་་
ཕྱོགས་སུ་ཞི་བར་བྱེད་པ་སྟེ་རྗེས་སུ་ཆོས་མིན་དུ་ཞི་བ་ལ་སྐྱོ་སྔོགས་བྱས་
ན་ཉེས་བྱས་དང་། ཆོས་ཕྱོགས་སུ་ཞི་བ་ལ་སྐྱོ་སྔོགས་བྱས་ན་ལྟུང་
བྱེད་དོ། །དེ་ཡང་ལྟ་བ་ལ་རྩོད་པ་ཞི་ཕྱིར་ཚུལ་ཤིང་འབྲིམ་པར་བྱེད་
རུང་བ་ཡིན་གྱི་རྩོད་པ་ཕྱི་མ་གསུམ་སོགས་ཚུལ་ཁྲིམས་ཀྱི་ཕྱིར་རྩོད་པ་



༄༅། །རྗེ་ལྷ་མོའི་བློ་བཟང་ཚུལ་ཁྲིམས་རྒྱ་མཚོའི་འདུལ་བ། 595
ལ་བྱ་རུང་བ་མིན་ཏེ། མང་བའི་ཕྱོགས་སུ་འཇོག་མི་རུང་བའི་ཕྱིར།
དེ་ལྟར་མངོན་སུམ་དང་གང་མང་གིས་ཞི་བར་མ་ནུས་ན་རྣམ་པར་
གཏན་ལ་ཕབ་ཀྱང་མ་ཞི་བའི་གནས་དབྱུང་བྱའོ། ། །
གཉིས་པ་མི་གདམས་པའི་ཕྱིར་རྩོད་པ་ཞི་བྱེད་ལུ་གཉིས་ལས།
རྒྱུ་བཅས་ཀྱི་རྩོད་པ་ལ་ནི་མངོན་སུམ་བརྒྱད་པོ་འདིས་ཞི་བར་བྱེད་
ཅིང༌། རྒྱུ་མེད་དང་བོ་གསུམ་ལ་འདི་ནི་དྲན་པ་དང་ལྡན་པ་ཡིན་
ཞིང་འདིས་ལྟུང་བ་བྱུང་བ་མ་དྲན་པས་འདི་ལ་ལྟུང་བ་མེད་དོ། །ཞེས་
གྲགས་ངན་སེལ་ཕྱིར་དྲན་པས་འདུལ་བ་གསོལ་བཞིའི་ལས་ཀྱིས་སྦྱིན་
པ་དང༌། རྒྱུ་མེད་ཐ་མར་འདི་མ་སྨྱོས་པའི་དུས་སུ་ཉེས་པ་འདི་མ་
བྱས་པས་འདི་ལ་ལྟུང་བ་འདི་མེད་དོ། །ཞེས་མ་སྨྱོས་པས་འདུལ་བའི་
དག་པ་གསོལ་བཞིའི་ལས་ཀྱིས་སྟེར་བས་ཞི་བར་བྱེད་དོ། །གསུམ་པ་
ལྟུང་ཕྱིར་རྩོད་པའི་ཞི་བྱེད་ལ་གཉིས་ལས། དང་བོ་ལྟུང་བ་བྱུང་བ་
ངོ་ཤེས་བཞིན་དུ་རྩོད་པ་ཞི་བྱེད་གསུམ་ལས། དང་བོ་ཕྱིར་འཕྲོས་
མེད་པའི་ཞི་བྱེད་ལ་ཡང་གཉིས་ཡོད་དེ། ལྟུང་བ་ཁས་མི་ལེན་ཅིང་
ཕྱིར་མི་འཆོས་པའི་ཕྱིར་རྩོད་ན་ལྟུང་བ་དེ་ཁས་བླངས་ནས་ཕྱིར་་་
བཅོས་བྱ་བས་ཞི་བ་དང་། ཁས་མི་ལེན་པའི་ཕྱིར་ཙམ་རྩོད་ན་ཁས་
བླངས་པས་ཞི་བ་སྟེ་གཉིས་ཡོད་པའི་ཕྱིར། གཉིས་པ་ཕྱིར་འཕྲོས་ཉི་
ཚེ་བ་ལ་མངོན་སུམ་བརྒྱད་ཀྱི་ཞི་བྱེད་འཇུག་སྟེ་སྔར་ལྟར་རོ། །གསུམ་
པ་དགེ་འདུན་ཀུན་རྩོད་པའི་ཞི་བྱེད་ནི།：སྤྱིར་ཕྱིར་བཅོས་གསུམ་སྟེ།
ལྟུང་བ་དག་བྱེད་ཀྱི་ཕྱིར་བཅོས་དངོས་དང༌། སྨྱོས་སྐབས་བྱས་པ་



596 ༄༅། །གནའ་དཔེ་གཅེས་བསྡུས་དཔེ་ཚོགས།
ལ་ལྟུང་བ་མེད་ཀྱང་སྨྱོ་བ་སངས་ནས་འགྱོད་པ་སེལ་བྱེད་ཀྱི་ཕྱིར་་
བཅོས་དང་། རྩོད་པ་སེལ་བྱེད་ཀྱི་ཕྱིར་བཅོས་གསུམ་ལས་འདི་ནི་
ཐ་མ་སྟེ་གླེང་བྱ་གླེང་མཁན་གང་རུང་གི་ཕྱོགས་ཀྱི་བཤེས་གཉེན་རྒན་
པ་གཙོ་བོ་གཅིག་གིས་དང་ཕྱོགས་རྣམས་ལ་འདི་ལྟར་རྩོད་པ་མ་་་
ལེགས་ཞེས་སོགས་ཀྱིས་གྲོས་གང་བ་སྟེ་ཐམས་ཅད་ལ་ཕྱིར་བཅོས་པར་
གསོལ་ནས་མཐུན་པ་ན་ཕྱོགས་གཅིག་ཤོས་ཀྱི་དྲུང་དུ་སོང་ནས་རྒན་
རིམ་ལ་ཕྱོགས་བྱས་ནས་ཙོག་པུར་འདུག་སྟེ། ཁོ་བོ་དང་ཚེ་དང་
ལྡན་པ་དེ་དག་གི་ལྟུང་བ་བྱུང་བ་དེ་དག་ཁོ་བོ་ཅག་དང་ཚེ་དང་ལྡན་
པ་དེ་དག་གི་ཆེད་དུ་ཁྱེད་ཅག་གི་དྲུང་དུ་མཐོལ་ཞིང་བཤགས་པར་
སྤྲོའོ་ཞེས་ལན་གཅིག་བརྗོད་པ་ལ་ཕ་རོལ་བོས་མཐོང་སྡོམ་དྲི། དེ་
ནས་ཕྱོགས་གཞན་གྱིས་དེ་ལྟར་བྱེད་པ་སྟེ་རྩྭ་ཀུ་ཤ་རྩེ་སྤྲོད་དུ་བཀྲམས་
པ་བཞིན་དུ་ཕྱོགས་གཉིས་པོ་ཕན་ཚུན་གཅིག་གཅིག་ལ་འདུད་པ་དང་
བཅས་ཏེ་ལྟུང་བ་བཤགས་པའོ། །གཉིས་པ་ལྟུང་བ་བྱུང་བ་དེ་མི་ཤེས་
པར་རྩོད་པ་ལ་ངོ་བོ་ཉིད་འཚོལ་བ་སྦྱིན་པས་ཞི་བར་བྱེད་དོ། །བཞི་
བ་བྱ་བ་ལས་ལ་རྩོད་པ་དངོས་སུ་ཞི་བྱེད་ལ་མཐུན་པ་སྦྱིན་པ་སྟེ་དེ་ལ་
མི་མཐུན་པ་གཉིས་དང་བྲལ་བར་བྱེད་པའོ། ། རྩོད་པའི་དབྱེ་བ་དེ་
རྣམས་ནི་ལུང་ལས་དངོས་སུ་གསུངས་པའི་དབང་དུ་བྱས་ལ། རྩོད་
པ་ལ་འཁྲུལ་བ་སྟེ་ཕན་ཚུན་བསྣོལ་མར་རུང་མཐུན་སྦྱར་ན་དེར་མ་
ངེས་ཏེ། ཕྱིར་འཕྲོས་མེད་པ་དང་། སོགས་སྒྲས་ཕྱིར་འཕྲོས་ཉི་ཚེ་
བ་དང་། དགེ་འདུན་མཐའ་དག་དང་འབྲེལ་བའི་རྩོད་པ་གསུམ་པོ་



༄༅། །རྗེ་ལྷ་མོའི་བློ་བཟང་ཚུལ་ཁྲིམས་རྒྱ་མཚོའི་འདུལ་བ། 597
དེ་མི་གདགས་ཕྱིར་རྩོད་པ་ལ་དབྱེ་རུང་བར་མདོར་བསྡུས་སྦྱར་ཞིང་།
ལྟུང་ཕྱིར་རྩོད་པའི་དབྱེ་བ་ལའང་གཞི་མེད་པ་དང་། སོགས་སྒྲས་
གཞི་གཞན་རྗེས་སུ་སྒྲུབ་པ་དང་། ཕྱིར་བཅོས་པ་ལ་མི་ལྟོས་པ་དང་།
སྨྱོས་པར་མ་ཤེས་པས་གླེང་ཞིང་རྩོད་པ་བཞི་བོ་སྦྱར་རོ། །དེ་བཞིན་དུ་
ཞི་བྱེད་ལ་རུང་མཐུན་སྦྱར་ཚུལ་ནི། ངོ་ཤེས་པའི་ལྟུང་ཕྱིར་རྩོད་པ་
དང་བོར་ཁས་བླངས་པས་ཞི་བར་གསུངས་པ་དེ་གཉིས་པ་ཕྱིར་འཕྲོས་
ཉི་ཚེ་བ་ལ་སྦྱར་རུང་ཞིང་། གཉིས་པ་ཉི་ཚེ་བ་ལ་མངོན་སུམ་བརྒྱུད་
ཀྱི་ཞི་བྱེད་གསུངས་པ་དེ་དང་བོ་ཕྱིར་འཕྲོས་མེད་པ་ལ་སྦྱར་དུ་རུང་
བས་སོ་གཉིས་སུ་མ་ངེས་སོ། །ཁས་མི་ལེན་ཕྱིར་རྩོད་པ་ལ་ཁས་བླངས་
པས་ཞི་བ་ལྟ་བུ་རྩོད་པ་མཐར་ཐུག་པ་ཡིན་ལ། རྩོད་པ་མཐར་་
བསྐྱལ་བ་ནི་མཐར་ཕྱིར་བཅོས་པའམ་མ་ཞི་ན་གནས་ནས་དབྱུང་བའི་
དོན་དུ་བཟུང་ངོ༌། །དེ་ཡང་འཐབ་ཅིང་མ་ཞི་བ་ལ་བསྡིགས་པ་ནན་
ཏུར་དང་། བརྐྱངས་ཏེ་མ་ཞི་བ་ལ་ཕྱིར་འགྱེད་ནན་ཏུར་བྱས་ནས་
མ་བཏང་ན་གནས་དབྱུང་བྱེད་དོ། ། བརྐྱངས་པ་ནི་བརྙས་ཐབས་
བྱེད་པའི་དོན་ནོ། ། ཕྱོགས་རེས་གཅིག་གིས་ས་གཞན་མིང་སྨོས་་་་་
ནས། ། མཐོལ་ན་ཀུན་གྱི་ལྟུང་ཕྱིར་རྩོད་པ་ཞི། །ཞེས་པ་སྔར་བཤད་
ཟིན་ཏོ། ། རྒྱ་གར་བ་ཁ་ཅིག་ངོ་བོ་ཉིད་འཚོལ་བ་ནན་ཏུར་ཡིན་ཏེ།
དགེ་འདུན་གྱི་དབུས་སུ་བཞག་ནས་བྱ་བར་གསུངས་པའི་ཕྱིར་དང་།
རྒན་པའི་མཐར་གསོལ་བ་འདེབས་པ་ མ་གསུངས་ པའི་ཕྱིར་དང༌།
བསྡིགས་པ་ནན་ཏུར་བཞིན་དུ་མཇུག་ཏུ་བཟོད་གསོལ་གསུངས་པའི་
་



598
༄༅། །གནའ་དཔེ་གཅེས་བསྡུས་དཔེ་ཚོགས།
ཕྱིར་ཞེས་རྟགས་གསུམ་བཀོད་པའི་མཐའ་གཉིས་ལ་ཁྱབ་པ་མ་གྲུབ་པ་
སླ་བས་རྩ་བར་མ་གསུངས་ལ། བར་བ་ལ་མདོ་སྡེ་དང་འགལ་བའི་
ཕྱིར་ཞེས་གསོལ་འདེབས་རྣམ་འབྱེད་ན་མེད་ཀྱང་ལུང་གཞིར་་་་་་
གསུངས་པའི་ཕྱིར་ཏེ། དེ་ཉིད་ལས། ་ དགེ་སློང་མི་བཞི་རྒན་པའི་
མཐར་ཙོག་ཙོག་པུར་འདུག་ལ་ཐལ་མོ་སྦྱར་ཏེ་དེའི་ངོ་བོ་ཉིད་འཚོལ་
དུ་གཞུག་པར་གསོལ་བར་བྱ་སྟེ། བདག་དགེ་སློང་མི་བཞི་ལ་དེའི་
ངོ་བོ་ཉིད་འཚོལ་དུ་གཞུག་པ་སྩལ་ཏུ་གསོལ། དེ་སྐད་ལན་གསུམ་
བརྗོད་པར་བྱའོ། །ཞེས་གསུངས་པའི་ཕྱིར་དང་། ནན་ཏུར་ཡིན་
ན་ལུང་ལས་རྩོད་པ་ཞི་བྱེད་ཀྱི་སྐབས་འདིར་གསུངས་པ་སྐབས་འཆོལ་
བའི་སྐྱོན་དུ་འགྱུར་བའི་ཕྱིར། རྩོད་པ་བཅུ་གཅིག་པོ་སོ་སོར་ཞི་
བྱེད་ལ་རྒྱས་པར་ཕྱེ་ན། གང་མང་དྲན་དང་མ་སྨོས་ལྟུང་ཁས་་་་
ལེན། །ཕྱིར་བཅོས་རྩ་བཀྲམ་ངོ་བོ་ཉིད་འཚོལ་དང༌། །མཐུན་པ་སྦྱིན་
པ་བརྒྱད་སྟེང་མངོན་སུམ་བརྒྱུད། ། ལན་གསུམ་བགྲང་བས་ཞི་བྱེད་
སོ་གཉིས་འབྱུང༌། ། ཞེས་དང༌། ཡང་ན་རྒྱུ་བཅས་ཉི་ཚེ་འགྱེད་་་་
མངོན་སུམ། ། བདུན་པར་གཉིས་བྱས་བརྒྱད་ཚན་བཞི། །ཞེས་ཀྱང་
བཟུང་ངོ༌། ། ཞི་བྱེད་བསྡུས་ན་ལོ་དྲི་ལས། མངོན་སུམ་དྲན་པ་མ་
སྨྱོས་དང་། །དེ་བཞིན་གང་མང་ངོ་བོ་ཉིད། །རྩ་རྣམས་བཀྲམ་པ་ལྟ་
བུ་དང༌། །ཁས་བླངས་པར་ཡང་བྱ་བའོ། །ཞེས་ཏེ་བདུན་ནོ། །དེའི་
སྟེང་དུ་རྩ་བ་དང་མཚོ་ཊཱིཀ་ལས་བརྒྱད་པ་ལས་ལ་མཐུན་པ་སྦྱིན་པ་
བསྣན་ཏེ་བརྒྱད་དུ་བསྡུས་སོ། ། ཐམས་ཅད་ཀྱི་རྟེན་གནས་མལ་གྱི་
--
-
-



༄༅། །རྗེ་ལྷ་མོའི་བློ་བཟང་ཚུལ་ཁྲིམས་རྒྱ་མཚོའི་འདུལ་བ། 599
གཞི་ནི་སོ་སོར་ཐར་བའི་སྡོམ་པས་མཆོག་ལ་རབ་ཏུ་བྱུང་བས་ཕྱག་
བྱའོ། །ཞེས་སོགས་བྱུང༌། གླེང་གཞི་ཝ་ར་ཎཱ་སིར་ཁྱིམ་བདག་དགེ་
བཟང་ལ་གནས་ཁང་གསུམ་རྩིག་ན་དབུས་སུ་དྲི་གཙང་ཁང་དང་
གཡས་གཡོན་དུ་གནས་ཁང་གཉིས་བྱ་བར་གསུངས་པ་སོགས་དང་།
དེ་རྗེས་མགོན་མེད་ཟས་སྦྱིན་ལ་རྒྱལ་བྱེད་ཚལ་རྩིག་ཏུ་བཅུག་པ་་་
སོགས་སོ། ། སྤྱིར་ཡུལ་ལྔ་ལ་ཕྱག་བྱ་བ་ནི། , ཁྱིམ་པས་རབ་བྱུང་ལ་
དང་། བསྙེན་པར་མ་རྫོགས་པས་རྫོགས་པ་ལ་དང་། གཞོན་པས་
རྒན་པ་ལ་དང་། དགེ་སློང་མས་དགེ་སློང་ཕ་རྒན་གཞོན་ཐམས་
ཅད་དང་། ལྷ་དང་བཅས་པའི་འཇིག་རྟེན་གྱིས་དེ་བཞིན་གཤེགས་
པ་ལ་ཕྱག་བྱ་བར་ལུང་ལས་གསུངས་ཤིང་། དགེ་ཚུལ་གྱིས་དགེ་
སློང་མ་དང་། དགེ་ཚུལ་ལ་དགེ་སློང་མ་དང་དགེ་སློབ་མས་ཕྱག་བྱ་
མི་དགོས་སོ། །དེ་དག་གི་དམིགས་བསལ་སོ་གཉིས་གཞན་དུ་གསལ་
བས་མ་བྲིས་ལ། རབ་ཏུ་བྱུང་བའི་ཕྱག་གི་ཡུལ་དེ་བཞིན་གཤེགས་
པ་དང་བསླབ་པ་རྒན་པ་གཉིས་སུ་གསུངས་པས་ཆོས་དང་དགེ་འདུན་
ཡང་མཚོན་པས་དགེ་འདུན་དུ་ལོངས་ན་གཞོན་ཡང་བསླབ་པ་རྒན་
པས་ཕྱག་བྱའོ། ། གཞན་མ་དད་པའི་དགག་བྱ་ཡོད་ན་ཆོས་ཉན་་་་
སོགས་ཀྱི་ཚེ་རྒན་པས་གཞོན་པ་ལ་ཕྱག་མི་བྱ་བར་སྟན་དམའ་བར་
འདུག་སྟེ་ཉན་ཅིང་། དགག་བྱ་མེད་ན་བླ་མ་ཁྱིམ་པ་དང་གསར་བུ་
ལ་ཡང་ཕྱག་སོགས་བྱའོ། ། ཕྱག་ལ་ལག་མཐིལ་གཉིས་པུས་མོ་གཉིས་
དཔྲལ་བ་དང་ལྔ་ས་ལ་གཏུགས་པ་ཡན་ལག་ལྔ་ཕྱག་དང༌། མདུན་



600 ༄༅ །གནའ་དཔེ་གཅེས་བསྡུས་དཔེ་ཚོགས།
དུ་ཙོག་པུར་ཐལ་མོ་སྦྱར་ནས་ཕྱག་ཡུལ་གྱི་རྐང་བའི་མཁྲིག་མ་གཉིས་
ལ་ལག་མཐིལ་གཉིས་ཀྱིས་འཁྱུད་ནས་རྐང་བ་ལ་སྤྱི་བོས་གཏུགས་པ་
སྐྱིད་པ་ལ་འཁྱུད་པའི་ཕྱག་གཉིས་སུ་ལུང་ལས་གསུངས་ཤིང་། བྲམ་
ཟེ་པདྨའི་སྙིང་བོས་ སྟོན་པ་ལ་བདག་ཤིང་རྟ་ལས་བབས་པ་དང་།
ལྕག་བསྒྲེང་བ་དང་། ལག་པ་བཏེགས་པ་སོགས་ཀྱི་ཚེ་ཕྱག་བྱས་
པར་བཟུང་དུ་གསོལ། ཞེས་པ་ལྟ་བུ་དེས་ཞེ་ས་ཙམ་ལས་ཕྱག་གི་གོ་
མི་ཆོད་པར་ཉེ་བར་འཁོར་ལ་གསུངས་ལ། ལུས་ཐམས་ཅད་ས་ལ་
ཕབ་པའི་བརྐྱངས་ཕྱག་ཐེག་ཆེན་ལས་གསུངས་སོ། །གཙུག་ལག་ཁང་
སོགས་སྐྱེ་བོ་མང་པོས་ཕྱག་མཆོད་སོགས་ཀྱིས་བསོད་ནམས་བསག་
ཕྱིར་རྒྱུ་འགྲུལ་མང་བའི་ཕྱོགས་དང་། དགེ་འདུན་གྱི་ཐོས་བསམ་
སྒོམ་པ་འཕེལ་ཆེད་དུ་མང་བོ་འདུ་བའི་རྒྱུན་ལུགས་དང༌། རང་
དབང་དུ་གཏམ་ཟེར་བའི་གླག་ཅོར་དང༌། རྟ་གླང་སོགས་ཀྱི་སྒྲ་
དང་། རྫ་རྔ་སོགས་ཀྱི་ཏུག་རིང་སྟེ་བཞི་བོ་ཆུང་བའི་གནས་དབེན་
པར་བརྩིག་ཅིང༌། དེ་ལ་གསར་སྒྲུབ་དང་རྙེད་པ་ཕྱིར་འཆོས་ཚུལ་
གཉིས་ལས། གསར་སྒྲུབ་ཚེ་བརྟན་ཕྱིར་འོག་གཞིའི་ས་བྲུས་ཏེ་སོ་
ཕག་གི་གཅལ་རིམ་པ་བདུན་ནམ་བརྒྱད་བཀྲམས་པའི་སྟེང་དུ་ཀ་
གདན་སྤང་ལེབ་དང་། དེའི་སྟེང་ཀ་བའི་འཕྲེང་དང་། དེའི་སྟེང་
གཞུ་རིང་ཐུང་དང་། དེའི་སྟེང་གདུང་མིག་མངས་རིས་ཏེ་གྲུ་བཞིར་
འབབ་པ་དང་། འཁྱམས་སོགས་གདུང་མདུན་རྒྱབ་ཏུ་ཤད་རྒྱུགས་
ལ་ སུ་བཏང་བ་གང་འོས་དང་། དེའི་སྟེང་ལྕམ་འགོ་མཇུག་མ་་་་



༄༅། །རྗེ་ལྷ་མོའི་བློ་བཟང་ཚུལ་ཁྲིམས་རྒྱ་མཚོའི་འདུལ་བ། 601
བསྣོལ་བ་ལྕམ་ཁང་ངམ་བྱ་འདབ་བཅས་བཀལ་བའི་སྟེང་སྤང་ལེབ་
བཀབ་པ་དང་། དེའི་སྟེང་སོ་ཕག་འགྲེམ་ཞིང་སྲུབ་རྣམས་སོ་ཕག་
གི་འདག་གམ་རྡོ་ཐལ་ལྟ་བུས་སྦྱར་བ་དང༌། འདི་དག་རྩ་བར་་་་
གསུངས་པ་ནི་མཐའ་དཔྱོད་ལས། དེ་ལྟར་བཤད་པ་ནི་ངེས་བཟུང་
དང་མེད་མི་རུང་གི་གདུང་ལྕམ་ཀ་བ་འཛུགས་ཚུལ་ཡིན་ལ། ཞེས་
པས་ཀ་གཞུ་སོགས་ངེས་པར་དགོས་སོ། །མཐའ་དཔྱོད་ལས། ཕུན་
སུམ་ཚོགས་པར་བྱེད་ན་ཀ་གདན་ནས་སྟེང་གི་བར་བརྩེགས་བཅོ་ལྔ་
སོགས་ཀྱང་བྱ་རུང་སྟེ། རྒྱལ་བ་དགེ་འདུན་གྲུབ་ཀྱིས་བཀྲ་ཤིས་ལྷུན་
པོ་སོགས་བཞེངས་དུས་ཞེས་སོགས་ལྟར་སྔ་མ་བརྒྱུད་དང་། དེའི་
སྟེང་ཀ་གཞིའི་བར་དུ་བྲེ་གདན་དང་བྲེ་གཉིས། གདུང་མའི་སྟེང་
འོག་ཏུ་གདུང་སྟན་གདུང་ཁེབས་གཉིས་དེའི་སྟེང་དུ་མཆོད་ཚེགས་
དང་དེའི་ཁེབས་གཉིས་དང་། དེའི་སྟེང་བར་མཆོད་དང་བདུན་དེ་
བཅོ་ལྔ་བརྩིགས་ཏེ་ལྷའི་གཞལ་མེད་ཁང་ལྟར་བཀོད་པ་མཆོག་ཏུ་
བསྒྲུབ་པ་དང་། གཙང་ཁང་དང་འཁྱམས་བྱ་ཚུལ་ནི། འཁྱམས་
གཅིག་པ་ལ་དབུས་སུ་སྐུ་གསུང་ཐུགས་རྟེན་བཞུགས་སའི་གཙང་ཁང་
དང་། གཡས་གཡོན་དུ་གནས་ཁང་གཉིས་བྱེད་པ་འདི་ཀའི་གསེར་
ཁང་ཆེན་མོ་ལྟ་བུ་དང་། འཁྱམས་གསུམ་པ་ནི་རྩིག་པས་གྲུ་བཞིར་
བསྐོར་ཏེ་ནང་དུ་སྒོའི་ཕྱོགས་མ་ཡིན་པའི་ཕྱོགས་གཞན་གསུམ་དུ་
དབུས་སུ་གཙང་ཁང་རེ་རེ་དང་། གཡན་གཡོན་དུ་གནས་ཁང་རེ་
རེ་སྟེ་ཁང་བ་དགུ་རེ་དང༌། འཁྱམས་བཞི་བ་ལ་སྔ་མ་དགུའི་སྟེང་དུ་



. 602
༄༅། །གནའ་དཔེ་གཅེས་བསྡུས་དཔེ་ཚོགས། །
སྒོའི་ཐད་ཀྱི་དཀྱིལ་དུ་དྲི་གཙང་ཁང་གཅིག་དང༌། སྒོ་ཁང་གི་ངོས་
གཉིས་སུ་གནས་ཁང་གཉིས་ཏེ་བཅུ་གཉིས་བྱེད་ཅིང་། དབུས་ཀྱི་
གཙང་ཁང་གི་མདུན་ངོས་སུ་སྒོ་ཁང་བྱ་ལ། ཕྱི་རོལ་ཏུ་སྒོ་ཡབ་བམ་
འཁྱམས་ཕྱིར་བསྐོར་ཏེ་བྱ་ཞིང་། དེའི་ཕྱི་རོལ་ཅུང་ཞིག་སོང་བར་
ཤིང་རིང་བོ་གཉིས་རུ་བཞིའི་ཚུལ་དུ་བསྒྲེང་བའི་སྟེང་དུ་ཤིང་རིང་བོ་
གཅིག་གིས་བཀབ་སྟེ་སྒོའི་རྣམ་པ་ལྟ་བུ་བྱས་ཏེ་རྒྱུན་མང་བོས་མཛེས་
བར་བྱས་པ་ལ་རྟ་བབས་ཞེས་ཀྱང་བྱ་སྒོ་དང་བོ་ཞེས་ཀྱང་བཤད་པའི་
ཕྱིར་རྒྱ་ཕྱེད་དབང་མཉམ་དང་། ཕའི་གཙུག་ལག་ཁང་ལྔ་བརྩེགས་
དང༌། མའི་དེ་སུམ་བརྩེགས་དང༌། དེ་གཉིས་ཀའི་གཙང་ཁང་
དང༌། རབ་གསལ་དང་། སྒོ་ཁང་གསུམ་བརྩེགས་གཉིས་རེ་ལྷག་
པས་བདུན་བརྩེགས་དང་ལྔ་བརྩེགས་བྱ་ལ་དབྱིབས་གྲུ་བཞི་བཟང་ལ།
ཟླུམ་པོ་དང་ཟུར་བརྒྱད་སོགས་ཀྱང་རུང་བར་གསུངས་སོ། ། དེ་ལ་
འཛེག་པའི་ཐེམ་སྐས་འོག་རྡོ་བར་ས་ སྟེང་ ཤིང་ལས་བྱས་པ་དང༌།
མ་འབྱོར་ན་ཡ་གང་བྱ་ལ། འཁྱམས་སུ་སེངྒེའི་ཁྲི་རྒྱུན་དང་རྐང་
རྟེན་སྟེང་དུ་བླ་རེ་དང་དར་དཔྱངས་དང་བཅས་པ་དང༌། བསིལ་
བའི་རྐྱེན་གསུམ་དང་ལྡན་པའི་འཁོར་གྱི་འཁྱམས་ཕྱི་རོལ་ཏུ་ཚད་དང་
འོབས་ཀྱིས་བསྐོར་བ་སོགས་རྒྱལ་བས་བཀས་བཅད་པའི་བཀོད་པ་
མཆོག་ཏུ་མཛེས་པ་དང་། རི་མོས་ཡིད་འབྱུང་སོགས་ཀྱི་དྲན་པ་
གསོ་ཚུལ་དང་། ཟད་པར་གྱི་ཏེང་ངེ་འཛིན་སྐྱེས་ཆེད་ཚོན་དཀར་
སེར་དམར་སྔོས་རྣམ་པར་བཀྲ་བར་བྱེད་ཚུལ་ནི། འཁྱམས་སུ་སྟོན་



༄༅། །རྗེ་ལྷ་མོའི་བློ་བཟང་ཚུལ་ཁྲིམས་རྒྱ་མཚོའི་འདུལ་བ། 603
པའི་སྐྱེས་རབས་དང་། སྒོ་ཁང་གི་གཡས་གཡོན་དུ་ཆོ་འཕྲུལ་མཛད་
བཅུ་སོགས་དང་། སྤོང་སའི་ཁང་བར་ ཤཱ་རིའི་བུ་སོགས་གནས་་
བརྟན་གྱི་གྲལ་དང༌། གཙང་ཁང་གི་སྒོར་གནོད་སྦྱིན་འཕྲེང་ཐོགས་
དང་། མཛོད་ཀྱི་སྒོར་གནོད་སྦྱིན་ལག་ན་མྱུ་གུ་ ཐོགས་པ་དང་།
ཟས་ཀྱི་ཁང་བར་ལག་ན་བཅའ་བ་ཐོགས་པ་སོགས་དང་། བཤང་
གཅིའི་གནས་སུ་དུར་ཁྲོད་དམ་མགོའི་ཐོད་པ་དག་དང༌། ཀ་བ་ལ་
བཙག་དང་། རྩིག་པ་ལ་རྒྱ་སྐྱེགས་ཀྱིས་བྲི་བ་སོགས་དང་། སྒོར་
བདེན་བཞིའི་མཚན་མ་བྲི་ཚུལ་ནི། དབུས་ནས་ཕྱིར་མུ་ཁྱུད་རིམ་པ་
གསུམ་ཟླུམ་པོ་བྱས་ཏེ་དབུས་སུ་དུག་གསུམ་མཚོན་བྱེད་ཕུག་རོན་དང་
སྦྲུལ་གཉིས་ཀྱི་མཇུག་མ་ཕག་གིས་ཟ་བ་བྲི་ཞིང་། དེས་ཀུན་འབྱུང་
བདེན་པ་མཚོན་ཞིང༌། ཕག་གིས་ཟ་བས་ལས་ཉོན་གྱི་རྩ་བ་གཏི་
མུག་ཏུ་སྟོན་ལ། རིམ་པ་གཉིས་པའི་ཕྱེད་སྟེང་མར་གཡས་གཡོན་གྱི་
ཆ་གཉིས་སུ་ལྷ་དང་མིའི་གནས་གཉིས་བྲི་ཞིང་གླིང་བཞི་དང་བར་
སྲིད་པ་ལམ་རྒྱུད་ལྔར་སྐྱེ་འཆི་བྱེད་པའི་རི་མོ་དང་ཕྱེད་འོག་མའི་ཆ་
གསུམ་ལ་དམྱལ་བ་ཡི་དྭགས་དུད་འགྲོའི་གནས་གསུམ་སྟེ་སྟེང་འོག་ཆ་
ལྔ་བྱས་པས་སྲིད་པའི་འཁོར་ལོ་ཆ་ལྔ་བ་ཟེར་ལ་དེ་སྡུག་བདེན་མཚོན་
བྱེད་དང་། ཕྱི་རིམ་དུ་རྟེན་འབྲེལ་ཡན་ལག་བཅུ་གཉིས་ཀྱིས་འཁོར་
བར་འཁོར་ཚུལ་དང་། དེ་ཡང་རིན་འཕྲེང་དང༌། བྱེ་བྲག་བཤད་
མཚོ་སོགས་ཀྱི་བཤད་ཚུལ་མི་འདྲ་བ་ཡོད་ཀྱང་མ་རིག་པ་རྒན་མོ་ལོང་
བ་ལྟ་བུར་བྲི་ཚུལ་སྤྲུལ་བའི་གླེགས་བམ་ལྟར་བྱ་ཞིང་། སྲིན་པོའི་ལྟོ་



604
༄༅། །གནའ་དཔེ་གཅེས་བསྡུས་དཔེ་ཚོགས།
བར་ཆུད་པས་ཁམས་གསུམ་མི་རྟག་པའི་རང་བཞིན་ལས་མ་འདས་པ་
མཚོན། སྲིན་པོའི་སྟེང་དུ་འགོག་བདེན་མྱང་འདས་མཚོན་བྱེད་ཟླ་
བ་དཀར་པོ་དྲི་མེད་དང་། དེའི་ཐབས་སངས་རྒྱས་ཀྱིས་སྟོན་པའི་
རི་མོ་དང་། དེའི་འོག་ཏུ་ལམ་བདེན་མཚོན་བྱེད་བརྩམས་པར་བྱ་
ཞིང་དབྱུང་བར་བྱ། ། ཞེས་ སོགས་ཚིགས་བཅད་གཉིས་བྲི་བར་་་་་
གསུངས་སོ། ། མཆོད་རྟེན་བཞེངས་ཚུལ་དང་། དུས་སྟོན་བྱ་ཚུལ་
སོགས་རྩ་བར་གསལ་ལོ། །དེ་ལྟ་བུའི་གནས་ཕུན་སུམ་ཚོགས་པར་ལྷ་
དང་མིའི་བསོད་ནམས་བསོག་པའི་ཞིང་མཆོག་ཏུ་གྱུར་པའི་དགེ་་་
འདུན་གྱི་ཚོགས་བགྲང་ལས་འདས་པ་དག་གིས་གྲིབ་མ་སོར་གཅིག་
ཡན་ཆད་ཀྱི་རྒན་གཞོན་གྱི་རིམ་པའི་འོས་བབ་ལྟར་ཕྱག་འཚལ་བ།
མངོན་དུ་ལྡང་བ་ཡོན་འབུལ་བ་བསྙེན་བཀུར་བྱེད་པ་ གཅིག་གིས་
གཅིག་བསྡུ་བར་བྱ་བ། ལུང་ནོད་པ་ཀློག་པ་ཁ་ཏོན་བྱེད་པ་ཚུལ་
བཞིན་ཡིད་ལ་བྱ་བ། ལྟ་བ་དང་འཚོ་བ་དང་ཆོ་ག་དག་པ་སོགས་ཀྱི་
མཛད་པ་བཟང་བོ་རྨད་དུ་བྱུང་བ་དག་གིས་ རང་གཞན་གྱི་ ཕན་་་་
བདེའི་གསོས་སུ་འགྱུར་ངེས་དང༌། བཤད་པ་སྟེ་ཀློག་པ་ཐོས་བསམ་
དང༌། སྒྲུབ་པ་ སྟེ་སྤོང་བ་བསམ་གཏན་དང་། བྱ་བ་ལས་ཀྱི་་
འཁོར་ལོ་གསུམ་གྱིས་རྒྱལ་བའི་ལུང་རྟོགས་ཀྱི་བསྟན་པ་གཉིས་པོ་
ཕྱོགས་དང་དུས་དང་གནས་སྐབས་ཐམས་ཅད་དུ་མི་ཉམས་ཡར་རྒྱས་
སུ་འགྲོ་བའི་ཐབས་ལ་འབད་པ་ཟད་མི་ཤེས་པས་སྐྱོངས་ཤིག་ཅེས་
རང་ཅག་ལ་གདམས་པ་ལྟར་མཛད་ན་རྒྱལ་སྲས་ཞི་བ་ལྷས། འགྲོ་



༄༅། །རྗེ་ལྷ་མོའི་བློ་བཟང་ཚུལ་ཁྲིམས་རྒྱ་མཚོའི་འདུལ་བ།
605
བའི་སྡུག་བསྔལ་སྨན་གཅིག་པུ། ། བདེ་བ་ ཐམས་ ཅད་འབྱུང་བའི་
གནས། ། བསྟན་པ་རྙེད་དང་བཀུར་སྟི་དང༌། །བཅས་ཏེ་ཡུན་རིང་
གནས་གྱུར་ཅིག། ཅེས་པ་ལྟར་འབྱུང་བར་འགྱུར་རོ། ། །
སྨྲས་པ། མཉེས་གཤིན་བྱམས་དང་བརྩེ་བའི་རྗེས་ཆགས་་
ལང་ཚོ་འབར་བ་དམར་བའི་རྡུལ། བགྲང་ཡས་ལྔ་ཕྲག་སྐུ་འགྲོའི་སྔོ་
སངས་གདོང་གི་འགྲམ་པར་འཕོས་པ་ལས། ། རྨད་བྱུང་རྒྱལ་སྲས་
སྤྱོད་པ་ཟད་མི་ཤེས་པའི་ཁྱུང་སྔོན་སྐྱེས་ཀྱིས་ཉེར་དྲངས་ པའི། །
གསང་གསུམ་དཀྱིལ་འཁོར་ཡོངས་རྫོགས་སྨྲ་བའི་ཉི་མས་དགེ་ལེགས་
ཆར་དུ་སྙིལ། ། རྒྱལ་ཀུན་མཁྱེན་པའི་རང་བཞིན་གསེར་སྦྱངས་་་་་
ཁམས། །དམར་སེར་ལང་ཚོར་ཟློས་པའི་འཇོ་སྒེག་མཁན། །བརྟན་
པའི་འཁོར་ལོར་སྙན་པ་གྲགས་པའི་རིས། ། སྲིད་གསུམ་མཁའ་ལ་
བྲིས་པ་དེས་སྐྱོངས་ཤིག། བྱ་གྲུབ་ཡེ་ཤེས་རྡོ་རྗེ་རྩེ་བརྒྱ་བས། ། ཕྲག་
དོག་སྲོག་གི་རྒྱུ་བ་མཐར་བྱེད་ཅིང་། །འདུ་བྱེད་ཡོངས་དག་རིན་ཆེན་
མར་གད་ཀྱི། ། མཛེས་པ་འཕྲོག་པའི་འཕྲིན་ལས་འཕགས་མས་་་་་
སྐྱོངས། ། ཉིན་བྱེད་སྐྱུག་པའི་གསེར་ཞུན་ཁུ་བའི་ཆབ། ། ཡང་ཡང་
བྲན་པའི་ཆུ་སྐྱེས་འདབ་འཕྲེང་བཞིན། ། ཤེས་བྱ་ཀུན་ལ་རབ་རྒྱས་
ཨུཏྤལ་སྤྱན། །འཕྲུལ་ལྡན་བློ་བཟང་རྒྱལ་བས་རིང་དུ་སྐྱོངས། ། མ་
ལུས་འགྲོ་བའི་ཁམས་ཀྱི་རྫིང་བུ་རུ། ། གར་འདུལ་བཀོད་པའི་སྣང་
བརྙན་འབྱམས་ཀླས་པ། ། ལྷུན་གྲུབ་ཟད་མི་ཤེས་པའི་ཡོ་ལང་གིས། །
རྩེན་པ་ཡབ་རྗེའི་སྐྱེས་འཕྲེང་རིམ་བྱོན་རྒྱལ། ། ཨེ་མ་དལ་འབྱོར་རྟེན་



606
༄༅། །གནའ་དཔེ་གཅེས་བསྡུས་དཔེ་ཚོགས།
གྱི་པདྨ་དཀར། །ཀློག་པ་ཐོས་བསམ་འདབ་མ་འབུམ་བཞད་ཅིང་། །
གཞུང་བཟང་རྩོམ་པའི་རྨད་བྱུང་སྦྲང་རྩིའི་རོས། །ཡོངས་བཟུང་འདི་
ཡང་དམ་པ་རྣམས་ཀྱི་དྲིན། ། རྣམ་ཀུན་བརྩེ་ཆེན་རླུང་གི་འཁྲུལ་་་
འཁོར་གྱིས། ། མཁྱེན་པའི་རྒྱ་མཚོ་གཡོ་བའི་ཆར་ལྡན་གོས། །ལུང་
རིགས་སྤྲིན་གྱི་མེ་ཏོག་འཛུམ་ལྡན་པས། ། ཡིད་ཀྱི་འཛིན་མར་མང་
ཐོས་དོ་ ཤལ་ རྒོད། ། སྒྲོ་སྐུར་ནགས་ཁྲོད་རྒྱུ་བའི་སེམས་ཀྱི་གླང་། །
དྲན་ཤེས་བག་ཡོད་ཁྲིམས་ཀྱི་རྭ་བར་བཅུག། ཡང་དག་རིགས་པའི་
ལྕགས་ཀྱུ་རྣོན་པོ་ཡིས། ། རྒྱ་བོད་མཁས་པའི་གཞུང་ལམ་སྲོལ་དུ་་་
བཙུད། ། དེ་ཕྱིར་བཀའ་དྲིན་གཞལ་དཀའི་ཉི་འོད་ཆར། །ལན་་་་་
བརྒྱར་བཏུང་བས་རབ་མྱོས་སྟེང་འཐུང་མ། །དགྱེས་དགུར་འཛུམ་
པའི་དོན་བཟང་སྦྲང་རྩིའི་བཅུད། ། ཆད་མེད་འཇོ་བའི་ཕྱག་ཡངས་
རིང་དུ་བསྐྱངས། ། དཔག་ཡས་འདོད་པ་འཇོ་བའི་གཏེར། ། ཉན་
འོས་གཏམ་གྱི་དྲི་བསུང་ཅན། །ངོ་མཚར་ཚིག་གི་ཨུཏྤལ་འཕྲེང་། །
ལྷག་བསམ་སོར་མོའི་འཕྲུལ་ལས་བྱུང་། ། འདུལ་གཞུང་འོ་མའི་རྒྱུ་
མཚོ་བསྲུབས་སྐྱེས་ནོར། །རྒྱལ་བསྟན་གླིང་བཞི་གསལ་བའི་འོད་སྟོང་
ཅན། །ཉེས་བཤད་སྤྲིན་གྱི་བ་གམ་བགྲོད་པ་ལས། །དོན་བཟང་སྣང་
བའི་སྒྲིབ་གཡོགས་མཁས་ལ་འཆགས། །དེ་ལྟའི་དགེ་ཚོགས་དཔལ་གྱི་
འཁྲི་ཤིང་ཕན་བདེའི་ཡལ་འདབ་རྫོགས་པ་ཅན། ། སྐྱེ་བར་གོམས་
པའི་རྣམ་དཀར་དྲི་བཟང་ཕྱོགས་བརྒྱར་འཕྲོ་བ(?)་དང་འགྲོགས་
པས། ། སྲས་བཅས་རྒྱལ་བའི་སྨོན་པའི་མཐུ་གྲུབ་བཤད་དང་སྒྲུབ་



༄༅། །རྗེ་ལྷ་མོའི་བློ་བཟང་ཚུལ་ཁྲིམས་རྒྱ་མཚོའི་འདུལ་བ། 607
པའི་འདབ་བརྒྱ་བཞད། །བསླབ་གསུམ་རིམ་གཉིས་མཐར་ཕྱིན་སྐུ་
བཞིའི་འབྲས་བཟང་གཡུར་དུ་སྨིན་གྱུར་ཅིག། ཅེས་འདུལ་བ་རྒྱ་
མཚོའི་དགོངས་དོན་མདོར་བསྡུས་པ་ནོར་བུའི་འཕྲེང་བ་ཞེས་བྱ་བའི་
དགོངས་འགྲེལ་ཀུན་བཟང་ཞིང་གི་ཉི་མ་གཞན་ཕན་སྣང་བའི་མཛོད་
ཅེས་བྱ་བ་འདི་ནི་ཕྱོགས་ཐམས་ཅད་ལས་རྣམ་པར་རྒྱལ་བའི་ཆོས་ཀྱི་
སྡེ་ཆེན་པོ་སྟག་ཚང་དཔལ་གྱི་ལྷ་མོའི་དགའ་ལྡན་བཤད་སྒྲུབ་པད་
དཀར་གྲོལ་གླིང་གི་མཁན་ཟུར་མཁས་གྲུབ་བྱེ་བའི་གཙུག་རྒྱན་དམ་པ་
འཇམ་དབྱངས་ཆོས་སྐྱོང་རྒྱ་མཚོ་དཔལ་བཟང་བོ་དང་། གཞུང་
བརྒྱ་ སྨྲ་ བའི་ དབང༌ བོ་ མཁན་ ཟུར་ འཇམ་ དཔལ་ ཕུན་ ཚོགས།
བཀའ་པོད་རྣམ་ལྔའི་དགོངས་དོན་ལུང་རིགས་ཀྱི་ལམ་ནས་སྨྲ་བའི་
མགྲིན་པ་གཟེངས་སུ་མཐོ་བ་རྒྱུད་པའི་ཁྲི་ཟུར་འཇམ་དབྱངས་བསྟན་
འཛིན། རྗེ་རྒྱལ་བ་གཉིས་པའི་ཁྲི་ཆེན་རྒྱལ་མཚན་སེངྒེའི་མཆོག་
སྤྲུལ་རིན་པོ་ཆེའི་རིགས་ཀྱི་ཅོད་པན་གཞུང་བརྒྱ་སྨྲ་བའི་དབང་བོ་
ཡོངས་འཛིན་དམ་པ་རབ་རྒྱས་པ་སོགས་དཀའ་རམས་གོང་འོག་གི་
འཛིན་གྲྭ་སྔ་ཕྱི་རིམ་པར་བྱོན་པ་རྣམས་ཀྱིས་དཔེ་ཁྲིད་སྔ་ཕྱི་ཇི་ལྟ་བ་
བཞིན་བྲིས་ཤིག་ཅེས་ཡང་ཡང་བསྐུལ་བའི་གཡར་ངོ་བཟློག་མ་ནུས་པ་
དང་། ཉེ་ཆར་རྗེའི་གདན་ས་སྐུ་འབུམ་བྱམས་པ་གླིང་གི་ཁྲི་ཟུར་
མཁས་གྲུབ་ཀླུ་དབང་བྱེ་བའི་གཙུག་ནོར་མདོ་སྔགས་རིག་གནས་རྒྱ་
མཚོའི་འཕྲེང་བ་འཛིན་པ་ཀོའུ་པ་བློ་བཟང་བཤད་སྒྲུབ་རྒྱ་མཚོ་ནས་
ཀྱང་ལྷ་རྫས་སྲིད་དུ་རིང་བ་སོགས་དངོས་སྐྱེས་དང་བཅས་མཇུག་གྲུབ་



608
༄༅། །གནའ་དཔེ་གཅེས་བསྡུས་དཔེ་ཚོགས།
པར་མཛོད་ ཅེས་ བཀའི་ མེ་ ཏོག་ སྤྱི་ བོར་ བཅིང་ པ་ ལ་ བསྟེན་ནས།
ཀུན་མཁྱེན་ཆེན་པོ་འཇམ་དབྱངས་བཞད་པའི་རྡོ་རྗེ་ཡབ་སྲས་ཉི་ཟླ་
ལྟ་བུ་རྣམས་ཀྱི་ཞབས་རྡུལ་བཙུག་གིས་བསྟེན་ཅིང་། མདོ་སྔགས་
རིག་གནས་ལ་སྦྱངས་པ་མིང་དམན་པའི་རྡོ་རམས་པ་ལྷ་མོའི་ཚུལ་
ཁྲིམས་སམ་བརྡ་སྤྲོད་ཀུན་བཤད་ཀྱི་མིང་གཞན་དབྱངས་ཅན་བཞད་
པའི་རྡོ་རྗེ་གཙུག་ལག་འདོད་འཇོ་ཆོས་ཀྱི་སྣང་བར་འབོད་པས་དུས་
གསུམ་རྒྱལ་བའི་སྤྱི་གཟུགས་རིགས་བརྒྱའི་ཁྱབ་བདག་རྗེ་འཇིགས་
མེད་འཕྲིན་ལས་རྒྱ་མཚོ་དཔལ་བཟང་བོ་དང་། བཀའ་དྲིན་མཉམ་
མེད་རྗེ་གུང་ཐང་བློ་གྲོས་རྒྱ་མཚོ་བ་ཞེས་མཚན་སྙན་བ་དན་དཀར་པོ་
སྲིད་པ་གསུམ་ན་གཡོ་བ་རྣམ་གཉིས་སོགས་ཀྱིས་དགྱེས་བཞིན་རྗེས་སུ་
བཟུང་བའི་མཐུ་ལས་འདུལ་བ་རྩ་སྡོམ་གཞི་གསུམ་ཆོ་ག་སོགས་ཀྱི་
བཤད་ལུང་དཔེ་ཁྲིད་ཞིབ་རྒྱས་བཀའ་དྲིན་དུ་སྩལ་བའི་གསུང་རྒྱུན་
རྣམས་ གཞིར་ བཅས། འདུལ་ བ་ ལུང་ སྡེ་ བཞི། གླེང་ འབུམ།
ཉིད་ཀྱི་རྣམ་བཤད། རྒྱ་ཆེར་འགྲེལ། འགྲེལ་ཆུང་སོགས་རྒྱ་་་
གཞུང་སྐོར་དང་། མཚོ་ཊཱིཀ་རིན་འཕྲེང་བློ་གྲོས་ལེགས་བཟང་གི་སྤྱི་
མཐའ། བསོད་གྲགས་པའི་འདུལ་བ་ལུང་རིགས་ཉི་མ། བདེ་
ལེགས་ཉི་མ། སྐྱེད་ཚལ་མཁན་པོའི་འདུལ་བ་སོགས་ཀྱི་ལེགས་ཆ་
བླངས། བརྗེད་བྱང་ཆེན་མོ་གཞི་བྱས་ཏེ་རང་ལོ་སོ་དྲུག་པར་སྤང་
ལྟུང་ཡན་བྲིས་ཀྱང་དགོས་པ་མེད་སྙམ་དུ་རིམ་འགྱངས་སུ་ལུས་པ།
སླར་ཡང་གོང་སྨོས་རྣམས་དང་དཔལ་ལྡན་བཀྲ་ཤིས་འཁྱིལ་གྱི་རྡོ་



༄༅། །རྗེ་ལྷ་མོའི་བློ་བཟང་ཚུལ་ཁྲིམས་རྒྱ་མཚོའི་འདུལ་བ།
609
རམས་པ་མང་བོ་ཞིག་གིས་ནན་གྱི་བསྐུལ་བར་བརྟེན་རང་ལོ་ང་བཞི་
བ་རབ་བྱུང་རྒྱལ་བོའི་བགྲང་བྱ་བཅུ་དྲུག་པ་སྣ་ཚོགས་ཞེས་པ་ཆུ་རྟ་
ལོའི་སྣོན་ཟླ་བའི་དཀར་ཕྱོགས་ཀྱི་ཚེས་བཞི་རེས་གཟའ་བཀྲ་ཤིས་མེ་
ཁམས་དང་སྐར་མ་རྒྱལ་རླུང་ཁམས་ཕྲད་པ་སྟོབས་ལྡན་སྦྱོར་བ་དང་
འགྲོགས་པའི་ཉི་ཤར་འབྲུག་གི་སྔ་ཆད་དཔལ་ལྡན་བཀྲ་ཤིས་གཡས་སུ་
འཁྱིལ་བའི་ཆོས་ཀྱི་སྡེ་ཆེན་པོའི་བྱང་མཐའི་ཉེ་འདབས་རང་ཤོང་བསྟི་
གནས་མདོ་སྔགས་ཆོས་ཀྱི་སྐྱེད་ཚལ་ཡངས་པོར་མཇུག་གྲུབ་པར་སྦྱར་
བའི་ཡི་གེ་བ་ནི་མདོ་སྔགས་རིག་གནས་སྨྲ་བ་དགེ་སློང་དོན་གྲུབ་རྒྱུ་
མཚོས་བགྱིས་པ་ཛ་ཡནྟུ། ། ཟླ་བྲལ་མཁས་གྲུབ་བྱེ་བ་འབྱུང་བའི་་་
གནས། ། གྲྭ་ས་ཆེན་པོ་ སྟག་ཚང་ལྷ་མོ་ནས། ། སྟོན་པ་མཆོག་དང་
འཇམ་མགོན་ཙོང་ཁ་བའི། །རིང་ལུགས་སྲིད་མཐར་རྒྱས་ཕྱིར་པར་
འདི་བརྐོས། ། ། །སརྦ་མངྒ་ལཾ། །



.
.
…
一



རྩོམ་སྒྲིག་འགན་འཁུར་བ། རྟ་མགྲིན་མཚོ།
མདུན་ཤོག་མཛེས་རིས། ཞི་ཅིན་ལེན།
མདུན་ཤོག་གཟིགས་བྱང་། གྲགས་པ།
༄༅། །རྗེ་ལྷ་མོའི་བློ་བཟང་ཚུལ་ཁྲིམས་རྒྱ་མཚོའི་
འདུལ་བ་བཞུགས་སོ། །
ལྷ་མོའི་བློ་བཟང་ཚུལ་ཁྲིམས་རྒྱ་མཚོས་མཛད།
ཆ་རིས་སྐལ་བཟང་ཐོགས་མེད་ཀྱིས་ཞུ་དག་བྱས།
ཀན་སུའུ་མི་རིགས་དཔེ་སྐྲུན་ཁང་གིས་བསྐྲུན་ཞིང་བཀྲམ།
ཀན་སུའུ་ཅིན་ཉིན་པར་ཁང་གིས་དཔར།
དེབ་ཚད། ཧོ་སྨོས850x1168 1/32 དཔར་ཤོག19. 25ཡིག་གྲངས་སྟོང་། 270
2000ལོའི་ཟླ12པར་པར་གཞི་དང་བོ་བསྒྲིགས། 2000ལོའི་ཟླ12པར་པར་ཐེངས་དང་བོ་དཔར།
དཔར་གྲངས། 1-3,500
ISBN7-5421-0758-5/B • 72 རིན་གོང་སྒོར། 29. 00



图书在版编目(CIP)数据
戒律摄要释解:藏文/格西·拉毛慈智木著;哈日·
嘎藏陀美整理,一兰州:甘肃民族出版社,2000.1
ISBN 7-5421-0758-5
I. 戒... I.0格...哈... .喇嘛教一律藏一
注释一藏语 N. B946.6
中国版本图书馆 CIP 数据核字(2000) 第78935号
戒律援要释解
格西·拉毛感智木 著
恰日·嘎藏陀美 整理
甘肃民族出版社出版发行
(730000 兰州市滨河东路296号)
甘肃省静宁印刷厂印刷
开本 850mm×1168mm 1/32 印张 19.25 插页4 字数 270千
2000年12月第1版 2000年12月第1次印刷
印数:1-3, 500
ISBN 7-5421-0758-5/B-72(民文) 定价:29.00 元



ས།
/
།
་་་་
/
1:|:
/7
པར་ཚན་གཉིས་པའི་སྐོར་གྱི་དཔེ་ཐོ།
|
/
//
W། །
།
།།
༄༅། །རྗེ་ཡབ་སྲས་གསུམ་གྱི་ཚད་གཞུང་ཉེར་མཁོ་དང་གུང་ཐང་བློ་གྲོས་རྒྱ་མཚོའི་
བསྡུས་གྲྭ་བཞུགས་སོ། ། །
1. ཚད་མའི་ལམ་བསྒྲིགས་ཞེས་བྱ་བ་བཞུགས་སོ། །(རྗེ་ཙོང་ཁ་བས་མཛད།) 2. ཚད་མའི་ལམ་ཁྲིད་
ཅེས་བྱ་བ་བཞུགས་སོ། །(རྒྱལ་ཚབ་རྗེས་མཛད།) 3. འགལ་འབྲེལ་གྱི་རྣམ་གཞག་བཞུགས་སོ། །(རྒྱལ་ཚབ་
རྗེས་མཛད།) 4. ཚད་འབྲས་ཀྱི་རྣམ་གཞག་ཆེན་མོ་བཞུགས་སོ། །（མཁས་གྲུབ་རྗེས་མཛད།) 5. བསྡུས་སྦྱོར་
སྙིང་བོའི་དགོངས་དོན་གསལ་བར་བྱེད་པ་ཀུན་གསལ་མེ་ལོང་ཞེས་བྱ་བ་བཞུགས་སོ། །(རྗེ་གུང་ཐང་བློ་གྲོས་རྒྱ་
མཚོས་མཛད།)
༄༅། །རྣམ་བཤད་སྙིང་བོའི་རྒྱུན་བཞུགས་སོ། །
ཤེས་རབ་ཀྱི་ཕ་རོལ་ཏུ་ཕྱིན་པའི་མན་ངག་གི་བསྟན་བཅོས་མངོན་པར་རྟོགས་པའི་རྒྱན་གྱི་འགྲེལ་བ་དོན་གསལ་
བའི་རྣམ་བཤད་སྙིང་བོའི་རྒྱན་ཅེས་བྱ་བ། (རྒྱལ་ཚབ་དར་མ་རིན་ཆེན་གྱིས་མཛད།）
༄༅། །བསྡུས་གྲྭ་ཕྱོགས་བསྒྲིགས་བཞུགས་སོ། །
1. ཁ་དོག་དཀར་དམར་བཞུགས་སོ། ། (ཀུན་མཁྱེན་འཇམ་དབྱངས་བཞད་པའི་རྡོ་རྗེས་མཛད།） 2.
རིགས་ལམ་ཐོར་བུའི་རྣམ་གཞག་བློ་གསལ་ངང་མོ་འགུག་པའི་ལེགས་བཤད་པདྨོའི་མཚོ་ཆེན་ཞེས་བྱ་བ་བཞུགས་
སོ། །(འབའ་ལང་དཀོན་མཆོག་ཆོས་འཕེལ་གྱིས་མཛད།) 3. དྲིས་འཕངས་དང་དྲུག་སྒྲ་བརྩི་ཚུལ་སོགས་ཆོས་
གྲྭའི་གསུང་རྒྱུན་ལྟར་བཀོད་པ་རིགས་ལམ་འོད་འཕྲེང་ཞེས་བྱ་བ། （དབལ་མང་པཎྜི་ཏས་མཛད།)་ 4. གྲུབ་
མཐའ་རྩ་བའི་ཚིག་ཊཱིཀ་ཤེལ་དཀར་མེ་ལོང་ཞེས་བྱ་བ།（བློ་བཟང་དཀོན་མཆོག་གིས་མཛད།)
༄༅། །རྗེ་ལྷ་མོའི་བློ་བཟང་ཚུལ་ཁྲིམས་རྒྱ་མཚོའི་འདུལ་བ། །
འདུལ་བ་རྒྱ་མཚོའི་དཀའ་གནད་མདོར་བསྡུས་པ་ནོར་བུའི་ཕྲེང་བ་ཞེས་བྱ་བའི་དགོངས་འགྲེལ་ཀུན་
བཟང་ཞིང་གི་ཉི་མ་གཞན་ཕན་སྣང་བའི་མཛོད་ཅེས་བྱ་བ་བཞུགས་སོ། །(ལྷ་མོའི་བློ་བཟང་ཚུལ་ཁྲིམས་རྒྱ་མཚོས་
མཛད།）
༄༅། །རྗེ་གུང་ཐང་བློ་གྲོས་རྒྱ་མཚོའི་དྲང་ངེས་དཀའ་འགྲེལ་སོགས་བཞུགས་སོ། །
1. དྲང་བ་དང་ངེས་པའི་དོན་རྣམ་པར་འབྱེད་པའི་བསྟན་བཅོས་ལེགས་བཤད་སྙིང་བོའི་དཀའ་འགྲེལ་
རིན་ཆེན་སྒྲོན་མེ་ཞེས་བྱ་བ་བཞུགས་སོ། །(རྗེ་གུང་ཐང་བློ་གྲོས་རྒྱ་མཚོས་མཛད།) 2. རྣམ་ཐར་སྒོ་གསུམ་གྱི་རྣམ་
པར་བཞག་པ་ལེགས་བཤད་རྒྱ་མཚོའི་རྦ་རླབས་ཞེས་བྱ་བ་བཞུགས་སོ། །(འཇམ་པའི་དབྱངས་དཀོན་མཆོག་བསྟན་
པའི་སྒྲོན་མེས་མཛད།) 3. ཡིད་དང་ཀུན་གཞིའི་རྩ་བའི་མཆན་འགྲེལ་གསེར་གྱི་ལྡེ་མིག་ཅེས་བྱ་བ་ལེགས་པར་
བཞུགས་སོ། །(རྗེ་བློ་བཟང་འཇིགས་མེད་ཀྱིས་མཛད།) 4. ཆོས་མངོན་པ་མཛོད་ཀྱི་གནས་བརྒྱུད་ཀའི་ཁྱབ་
མཐའ་ཆོས་མངོན་རྒྱ་མཚོའི་རིགས་པའི་དགའ་སྟོན་མཆོད་པའི་མེ་ཏོག་ཅེས་བྱ་བ་བཞུགས་སོ། །(རཏྣ་སཱ་རས་
མཛད།） 5. ཆོས་མངོན་རྒྱ་མཚོའི་རིགས་པའི་དགའ་སྟོན་གྱི་ཟུར་མཆན་ཀུན་བཟང་མཆོད་སྤྲིན་ཞེས་བྱ་བ་
བཞུགས་སོ། །(རཏྟཱ་སཱ་རས་མཛད།)
།
།
།།
་
།།།
།
1:
་
། 1:
། །
1|:
/
/
།
ཀ །
ན་
/
1:
1:|: : 1
E
/
-
།
།



།
།
།
།
། །
།
༡
།
| །
།
ནོ།
།
།
་་་།
། །
//
v
/ W
/
།
།
།
།
།
+
།
།
ན་
།།།
།
།
།
་་ལ་་
།
： 29. 00 TU
I SBN 7 – 54 2 1 - 0 7 58 5
) E
B • 72 ( EE
།
།
། །
།
། །
།
| ཀྱི་
/
，
་
།།
g
//
།
/////)
V/////7/
མས་
༄༅།།གནའ་དཔེ་གཅེས་བསྡུས་དཔེ་ཚོགས།
མི་སྣ།
་་་་
IsBN 7-5421-0758-5
9l787522107589I>
་
ན།
།
___
